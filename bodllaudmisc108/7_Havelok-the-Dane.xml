<?xml version="1.0" encoding="UTF-8"?><?oxygen RNGSchema="http://www.emesoc.org/schema/aeme.rng" type="xml"?>
<!DOCTYPE TEI SYSTEM "entities.dtd">
<TEI xml:id="laudmisc108" xmlns="http://www.tei-c.org/ns/1.0">
  <!-- Standoff <teiHeader> and <facsimile> files --> &teiHeader; &facsimile;
  <!-- End of Standoff <teiHeader> and <facsimile> files -->
  <text>
    <body>
      <note type="enc" resp="#bioKL0001">Converted to XML from the TEAMS HTML by Scott Kleinman on
        10 August 2010.</note>
      <div1>
        <lg>
          <l xml:id="bodllaudmisc108.7.1">Herkneth to me, gode men -</l>
          <l xml:id="bodllaudmisc108.7.2">Wives, maydnes, and alle men -</l>
          <l xml:id="bodllaudmisc108.7.3">Of a tale that ich you wile telle,</l>
          <l xml:id="bodllaudmisc108.7.4">Wo so it wile here and therto dwelle.</l>
          <l xml:id="bodllaudmisc108.7.5">The tale is of Havelok imaked:</l>
          <l xml:id="bodllaudmisc108.7.6">Whil he was litel, he yede ful naked.</l>
          <l xml:id="bodllaudmisc108.7.7">Havelok was a ful god gome - </l>
          <l xml:id="bodllaudmisc108.7.8">He was ful god in everi trome;</l>
          <l xml:id="bodllaudmisc108.7.9">He was the wicteste man at nede</l>
          <l xml:id="bodllaudmisc108.7.10">That thurte riden on ani stede.</l>
          <l xml:id="bodllaudmisc108.7.11">That ye mowen now yhere,</l>
          <l xml:id="bodllaudmisc108.7.12">And the tale you mowen ylere,</l>
          <l xml:id="bodllaudmisc108.7.13">At the biginnig of ure tale,</l>
          <l xml:id="bodllaudmisc108.7.14">Fil me a cuppe of ful god ale;</l>
          <l xml:id="bodllaudmisc108.7.15">And wile drinken, her I spelle,</l>
          <l xml:id="bodllaudmisc108.7.16">That Crist us shilde alle fro helle.</l>
          <l xml:id="bodllaudmisc108.7.17">Krist late us hevere so for to do</l>
          <l xml:id="bodllaudmisc108.7.18">That we moten comen Him to;</l>
          <l xml:id="bodllaudmisc108.7.19">And, witthat it mote ben so,</l>
          <l xml:id="bodllaudmisc108.7.20">Benedicamus Domino!</l>
          <l xml:id="bodllaudmisc108.7.21">Here I schal biginnen a rym;</l>
          <l xml:id="bodllaudmisc108.7.22">Krist us yeve wel god fyn!</l>
          <l xml:id="bodllaudmisc108.7.23">The rym is maked of Havelok -</l>
          <l xml:id="bodllaudmisc108.7.24">A stalworthi man in a flok.</l>
          <l xml:id="bodllaudmisc108.7.25">He was the stalwortheste man at nede</l>
          <l xml:id="bodllaudmisc108.7.26">That may riden on ani stede.</l>
        </lg>
        <lg>
          <l xml:id="bodllaudmisc108.7.27">It was a king bi are dawes,</l>
          <l xml:id="bodllaudmisc108.7.28">That in his time were gode lawes</l>
          <l xml:id="bodllaudmisc108.7.29">He dede maken and ful wel holden;</l>
          <l xml:id="bodllaudmisc108.7.30">Hym lovede yung, him lovede holde - </l>
          <l xml:id="bodllaudmisc108.7.31">Erl and barun, dreng and thayn,</l>
          <l xml:id="bodllaudmisc108.7.32">Knict, bondeman, and swain,</l>
          <l xml:id="bodllaudmisc108.7.33">Wydues, maydnes, prestes and clerkes,</l>
          <l xml:id="bodllaudmisc108.7.34">And al for hise gode werkes.</l>
          <l xml:id="bodllaudmisc108.7.35">He lovede God with al his micth,</l>
          <l xml:id="bodllaudmisc108.7.36">And Holy Kirke, and soth ant ricth.</l>
          <l xml:id="bodllaudmisc108.7.37">Ricthwise men he lovede alle,</l>
          <l xml:id="bodllaudmisc108.7.38">And overal made hem for to calle.</l>
          <l xml:id="bodllaudmisc108.7.39">Wreieres and wrobberes made he falle</l>
          <l xml:id="bodllaudmisc108.7.40">And hated hem so man doth galle;</l>
          <l xml:id="bodllaudmisc108.7.41">Utlawes and theves made he bynde,</l>
          <l xml:id="bodllaudmisc108.7.42">Alle that he micte fynde,</l>
          <l xml:id="bodllaudmisc108.7.43">And heye hengen on galwe-tre -</l>
          <l xml:id="bodllaudmisc108.7.44">For hem ne yede gold ne fee!</l>
          <l xml:id="bodllaudmisc108.7.45">In that time a man that bore</l>
          <l xml:id="bodllaudmisc108.7.46">Wel fifty pund, I wot, or more,</l>
          <l xml:id="bodllaudmisc108.7.47">Of red gold upon hiis bac,</l>
          <l xml:id="bodllaudmisc108.7.48">In a male with or blac,</l>
          <l xml:id="bodllaudmisc108.7.49">Ne funde he non that him misseyde,</l>
          <l xml:id="bodllaudmisc108.7.50">Ne with ivele on hond leyde.</l>
          <l xml:id="bodllaudmisc108.7.51">Thanne micthe chapmen fare</l>
          <l xml:id="bodllaudmisc108.7.52">Thuruth Englond wit here ware,</l>
          <l xml:id="bodllaudmisc108.7.53">And baldelike beye and sellen,</l>
          <l xml:id="bodllaudmisc108.7.54">Overal ther he wilen dwellen - </l>
          <l xml:id="bodllaudmisc108.7.55">In gode burwes and therfram</l>
          <l xml:id="bodllaudmisc108.7.56">Ne funden he non that dede hem sham,</l>
          <l xml:id="bodllaudmisc108.7.57">That he ne weren sone to sorwe brouth,</l>
          <l xml:id="bodllaudmisc108.7.58">And pouere maked and browt to nouth.</l>
          <l xml:id="bodllaudmisc108.7.59">Thanne was Engelond at hayse -</l>
          <l xml:id="bodllaudmisc108.7.60">Michel was swich a king to preyse</l>
          <l xml:id="bodllaudmisc108.7.61">That held so Englond in grith!</l>
          <l xml:id="bodllaudmisc108.7.62">Krist of hevene was him with -</l>
          <l xml:id="bodllaudmisc108.7.63">He was Engelondes blome.</l>
          <l xml:id="bodllaudmisc108.7.64">Was non so bold louerd to Rome</l>
          <l xml:id="bodllaudmisc108.7.65">That durste upon his bringhe</l>
          <l xml:id="bodllaudmisc108.7.66">Hunger ne here - wicke thinghe.</l>
          <l xml:id="bodllaudmisc108.7.67">Hwan he fellede hise foos,</l>
          <l xml:id="bodllaudmisc108.7.68">He made hem lurken and crepen in wros -</l>
          <l xml:id="bodllaudmisc108.7.69">The hidden hem alle and helden hem stille,</l>
          <l xml:id="bodllaudmisc108.7.70">And diden al his herte wille.</l>
          <l xml:id="bodllaudmisc108.7.71">Ricth he lovede of alle thinge -</l>
          <l xml:id="bodllaudmisc108.7.72">To wronge micht him noman bringe,</l>
          <l xml:id="bodllaudmisc108.7.73">Ne for silver ne for gold,</l>
          <l xml:id="bodllaudmisc108.7.74">So was he his soule hold.</l>
          <l xml:id="bodllaudmisc108.7.75">To the faderles was he rath -</l>
          <l xml:id="bodllaudmisc108.7.76">Wo so dede hem wrong or lath,</l>
          <l xml:id="bodllaudmisc108.7.77">Were it clerc or were it knicth,</l>
          <l xml:id="bodllaudmisc108.7.78">He dede hem sone to haven ricth;</l>
          <l xml:id="bodllaudmisc108.7.79">And wo dide widuen wrong,</l>
          <l xml:id="bodllaudmisc108.7.80">Were he nevre knicth so strong,</l>
          <l xml:id="bodllaudmisc108.7.81">That he ne made him sone kesten</l>
          <l xml:id="bodllaudmisc108.7.82">In feteres and ful faste festen;</l>
          <l xml:id="bodllaudmisc108.7.83">And wo so dide maydne shame</l>
          <l xml:id="bodllaudmisc108.7.84">Of hire bodi or brouth in blame,</l>
          <l xml:id="bodllaudmisc108.7.85">Bute it were bi hire wille,</l>
          <l xml:id="bodllaudmisc108.7.86">He made him sone of limes spille.</l>
          <l xml:id="bodllaudmisc108.7.87">He was the beste knith at nede</l>
          <l xml:id="bodllaudmisc108.7.88">That hevere micthe riden on stede,</l>
          <l xml:id="bodllaudmisc108.7.89">Or wepne wagge or folc ut lede;</l>
          <l xml:id="bodllaudmisc108.7.90">Of knith ne havede he nevere drede,</l>
          <l xml:id="bodllaudmisc108.7.91">That he ne sprong forth so sparke of glede,</l>
          <l xml:id="bodllaudmisc108.7.92">And lete him knawe of hise hand dede,</l>
          <l xml:id="bodllaudmisc108.7.93">Hu he couthe with wepne spede;</l>
          <l xml:id="bodllaudmisc108.7.94">And other he refte him hors or wede,</l>
          <l xml:id="bodllaudmisc108.7.95">Or made him sone handes sprede</l>
          <l xml:id="bodllaudmisc108.7.96">And "Louerd, merci!" loude grede.</l>
          <l xml:id="bodllaudmisc108.7.97">He was large and no wicth gnede.</l>
          <l xml:id="bodllaudmisc108.7.98">Havede he non so god brede</l>
          <l xml:id="bodllaudmisc108.7.99">Ne on his bord non so god shrede,</l>
          <l xml:id="bodllaudmisc108.7.100">That he ne wolde thorwit fede</l>
          <l xml:id="bodllaudmisc108.7.101">Poure that on fote yede,</l>
          <l xml:id="bodllaudmisc108.7.102">Forto haven of Him the mede</l>
          <l xml:id="bodllaudmisc108.7.103">That for us wolde on Rode blede -</l>
          <l xml:id="bodllaudmisc108.7.104">Crist, that al kan wisse and rede</l>
          <l xml:id="bodllaudmisc108.7.105">That evere woneth in any thede.</l>
        </lg>
        <lg>
          <l xml:id="bodllaudmisc108.7.106">The king was hoten Athelwold.</l>
          <l xml:id="bodllaudmisc108.7.107">Of word, of wepne, he was bold.</l>
          <l xml:id="bodllaudmisc108.7.108">In Engeland was nevre knicth</l>
          <l xml:id="bodllaudmisc108.7.109">That betere held the lond to ricth.</l>
          <l xml:id="bodllaudmisc108.7.110">Of his bodi ne havede he eyr</l>
          <l xml:id="bodllaudmisc108.7.111">Bute a mayden swithe fayr,</l>
          <l xml:id="bodllaudmisc108.7.112">That was so yung that sho ne couthee</l>
          <l xml:id="bodllaudmisc108.7.113">Gon on fote ne speke wit mouthe.</l>
          <l xml:id="bodllaudmisc108.7.114">Than him tok an ivel strong,</l>
          <l xml:id="bodllaudmisc108.7.115">That he wel wiste and underfong</l>
          <l xml:id="bodllaudmisc108.7.116">That his deth was comen him on</l>
          <l xml:id="bodllaudmisc108.7.117">And saide, "Crist, wat shal I don?</l>
          <l xml:id="bodllaudmisc108.7.118">Louerd, wat shal me to rede?</l>
          <l xml:id="bodllaudmisc108.7.119">I wot ful wel ich have mi mede.</l>
          <l xml:id="bodllaudmisc108.7.120">Hw shal now my douhter fare?</l>
          <l xml:id="bodllaudmisc108.7.121">Of hire have ich michel kare;</l>
          <l xml:id="bodllaudmisc108.7.122">Sho is mikel in my thouth -</l>
          <l xml:id="bodllaudmisc108.7.123">Of meself is me rith nowt.</l>
          <l xml:id="bodllaudmisc108.7.124">No selcouth is thou me be wo:</l>
          <l xml:id="bodllaudmisc108.7.125">Sho ne can speke ne sho kan go.</l>
          <l xml:id="bodllaudmisc108.7.126">Yif scho couthe on horse ride,</l>
          <l xml:id="bodllaudmisc108.7.127">And a thousande men bi hire syde,</l>
          <l xml:id="bodllaudmisc108.7.128">And sho were comen intil helde</l>
          <l xml:id="bodllaudmisc108.7.129">And Engelond sho couthe welde,</l>
          <l xml:id="bodllaudmisc108.7.130">And don hem of thar hire were queme,</l>
          <l xml:id="bodllaudmisc108.7.131">And hire bodi couthe yeme,</l>
          <l xml:id="bodllaudmisc108.7.132">Ne wolde me nevere ivele like,</l>
          <l xml:id="bodllaudmisc108.7.133">Ne though ich were in heveneriche."</l>
        </lg>
        <lg>
          <l xml:id="bodllaudmisc108.7.134">Quanne he havede this pleinte maked,</l>
          <l xml:id="bodllaudmisc108.7.135">Therafter stronglike quaked.</l>
          <l xml:id="bodllaudmisc108.7.136">He sende writes sone onon</l>
          <l xml:id="bodllaudmisc108.7.137">After his erles evereichon;</l>
          <l xml:id="bodllaudmisc108.7.138">And after hise baruns, riche and poure,</l>
          <l xml:id="bodllaudmisc108.7.139">Fro Rokesburw al into Dovere,</l>
          <l xml:id="bodllaudmisc108.7.140">That he shulden comen swithe</l>
          <l xml:id="bodllaudmisc108.7.141">Til him, that was ful unblithe,</l>
          <l xml:id="bodllaudmisc108.7.142">To that stede ther he lay</l>
          <l xml:id="bodllaudmisc108.7.143">In harde bondes nicth and day.</l>
          <l xml:id="bodllaudmisc108.7.144">He was so faste wit yvel fest</l>
          <l xml:id="bodllaudmisc108.7.145">That he ne mouthe haven no rest,</l>
          <l xml:id="bodllaudmisc108.7.146">He ne mouthe no mete hete,</l>
          <l xml:id="bodllaudmisc108.7.147">Ne he ne mouchte no lythe gete,</l>
          <l xml:id="bodllaudmisc108.7.148">Ne non of his ivel that couthe red - </l>
          <l xml:id="bodllaudmisc108.7.149">Of him ne was nouth buten ded.</l>
        </lg>
        <lg>
          <l xml:id="bodllaudmisc108.7.150">Alle that the writes herden</l>
          <l xml:id="bodllaudmisc108.7.151">Sorful and sori til him ferden;</l>
          <l xml:id="bodllaudmisc108.7.152">He wrungen hondes and wepen sore</l>
          <l xml:id="bodllaudmisc108.7.153">And yerne preyden Cristes hore - </l>
          <l xml:id="bodllaudmisc108.7.154">That He wolde turnen him</l>
          <l xml:id="bodllaudmisc108.7.155">Ut of that yvel that was so grim.</l>
          <l xml:id="bodllaudmisc108.7.156">Thanne he weren comen alle</l>
          <l xml:id="bodllaudmisc108.7.157">Bifor the king into the halle,</l>
          <l xml:id="bodllaudmisc108.7.158">At Winchestre ther he lay,</l>
          <l xml:id="bodllaudmisc108.7.159">"Welcome," he sayde, "be ye ay!</l>
          <l xml:id="bodllaudmisc108.7.160">Ful michel thank kan I you</l>
          <l xml:id="bodllaudmisc108.7.161">That ye aren comen to me now."</l>
          <l xml:id="bodllaudmisc108.7.162">Quanne he weren alle set,</l>
          <l xml:id="bodllaudmisc108.7.163">And the king aveden igret,</l>
          <l xml:id="bodllaudmisc108.7.164">He greten and gouleden and gouven hem ille,</l>
          <l xml:id="bodllaudmisc108.7.165">And he bad hem alle been stille</l>
          <l xml:id="bodllaudmisc108.7.166">And seyde that greting helpeth nouth,</l>
          <l xml:id="bodllaudmisc108.7.167">"For al to dede am ich brouth.</l>
          <l xml:id="bodllaudmisc108.7.168">Bute now ye sen that I shal deye,</l>
          <l xml:id="bodllaudmisc108.7.169">Now ich wille you alle preye</l>
          <l xml:id="bodllaudmisc108.7.170">Of mi douther, that shal be</l>
          <l xml:id="bodllaudmisc108.7.171">Yure levedi after me,</l>
          <l xml:id="bodllaudmisc108.7.172">Wo may yemen hire so longe,</l>
          <l xml:id="bodllaudmisc108.7.173">Bothen hire and Engelonde,</l>
          <l xml:id="bodllaudmisc108.7.174">Til that she be wman of helde</l>
          <l xml:id="bodllaudmisc108.7.175">And that she mowe hir yemen and welde?"</l>
          <l xml:id="bodllaudmisc108.7.176">He answereden and seyden anon,</l>
          <l xml:id="bodllaudmisc108.7.177">Bi Crist and bi Seint Jon,</l>
          <l xml:id="bodllaudmisc108.7.178">That th erl Godrigh of Cornwayle</l>
          <l xml:id="bodllaudmisc108.7.179">Was trewe man wituten faile,</l>
          <l xml:id="bodllaudmisc108.7.180">Wis man of red, wis man of dede,</l>
          <l xml:id="bodllaudmisc108.7.181">And men haveden of him mikel drede -</l>
          <l xml:id="bodllaudmisc108.7.182">"He may hire altherbest yeme,</l>
          <l xml:id="bodllaudmisc108.7.183">Til that she mowe wel ben quene."</l>
        </lg>
        <lg>
          <l xml:id="bodllaudmisc108.7.184">The king was payed of that rede.</l>
          <l xml:id="bodllaudmisc108.7.185">A wol fair cloth bringen he dede,</l>
          <l xml:id="bodllaudmisc108.7.186">And thereon leyde the messebok,</l>
          <l xml:id="bodllaudmisc108.7.187">The caliz, and the pateyn ok,</l>
          <l xml:id="bodllaudmisc108.7.188">The corporaus, the messe-gere.</l>
          <l xml:id="bodllaudmisc108.7.189">Theron he garte the erl swere</l>
          <l xml:id="bodllaudmisc108.7.190">That he sholde yemen hire wel,</l>
          <l xml:id="bodllaudmisc108.7.191">Withuten lac, wituten tel,</l>
          <l xml:id="bodllaudmisc108.7.192">Til that she were twelf winter hold</l>
          <l xml:id="bodllaudmisc108.7.193">And of speche were bold,</l>
          <l xml:id="bodllaudmisc108.7.194">And that she couthe of curteysye,</l>
          <l xml:id="bodllaudmisc108.7.195">Gon and speken of lovedrurye,</l>
          <l xml:id="bodllaudmisc108.7.196">And til that she loven muthe</l>
          <l xml:id="bodllaudmisc108.7.197">Wom so hire to gode thoucte;</l>
          <l xml:id="bodllaudmisc108.7.198">And that he shulde hire yeve</l>
          <l xml:id="bodllaudmisc108.7.199">The beste man that micthe live -</l>
          <l xml:id="bodllaudmisc108.7.200">The beste, fayreste, the strangest ok;</l>
          <l xml:id="bodllaudmisc108.7.201">That dede he him sweren on the bok,</l>
          <l xml:id="bodllaudmisc108.7.202">And thanne shulde he Engelond</l>
          <l xml:id="bodllaudmisc108.7.203">Al bitechen into hire hond.</l>
        </lg>
        <lg>
          <l xml:id="bodllaudmisc108.7.204">Quanne that was sworn on his wise,</l>
          <l xml:id="bodllaudmisc108.7.205">The king dede the mayden arise,</l>
          <l xml:id="bodllaudmisc108.7.206">And the erl hire bitaucte</l>
          <l xml:id="bodllaudmisc108.7.207">And al the lond he evere awcte -</l>
          <l xml:id="bodllaudmisc108.7.208">Engelonde, everi del -</l>
          <l xml:id="bodllaudmisc108.7.209">And preide he shulde yeme hire wel.</l>
        </lg>
        <lg>
          <l xml:id="bodllaudmisc108.7.210">The king ne moucte don no more,</l>
          <l xml:id="bodllaudmisc108.7.211">But yerne preyede Godes ore,</l>
          <l xml:id="bodllaudmisc108.7.212">And dede him hoslen wel and shrive,</l>
          <l xml:id="bodllaudmisc108.7.213">I wot fif hundred sithes and five,</l>
          <l xml:id="bodllaudmisc108.7.214">And ofte dede him sore swinge</l>
          <l xml:id="bodllaudmisc108.7.215">And wit hondes smerte dinge</l>
          <l xml:id="bodllaudmisc108.7.216">So that the blod ran of his fleys,</l>
          <l xml:id="bodllaudmisc108.7.217">That tendre was and swithe neys.</l>
          <l xml:id="bodllaudmisc108.7.218">He made his quiste swithe wel</l>
          <l xml:id="bodllaudmisc108.7.219">And sone gaf it everil del.</l>
          <l xml:id="bodllaudmisc108.7.220">Wan it was goven, ne micte men finde</l>
          <l xml:id="bodllaudmisc108.7.221">So mikel men micte him in winde,</l>
          <l xml:id="bodllaudmisc108.7.222">Of his in arke ne in chiste,</l>
          <l xml:id="bodllaudmisc108.7.223">In Engelond, that noman wiste;</l>
          <l xml:id="bodllaudmisc108.7.224">For al was yoven, faire and wel,</l>
          <l xml:id="bodllaudmisc108.7.225">That him was leved no catel.</l>
        </lg>
        <lg>
          <l xml:id="bodllaudmisc108.7.226">Thanne he havede been ofte swngen,</l>
          <l xml:id="bodllaudmisc108.7.227">Ofte shriven and ofte dungen,</l>
          <l xml:id="bodllaudmisc108.7.228">"In manus tuas, Louerde," he seyde,</l>
          <l xml:id="bodllaudmisc108.7.229">Her that he the speche leyde,</l>
          <l xml:id="bodllaudmisc108.7.230">To Jesu Crist bigan to calle</l>
          <l xml:id="bodllaudmisc108.7.231">And deyede biforn his heymen alle.</l>
          <l xml:id="bodllaudmisc108.7.232">Than he was ded, there micte men se</l>
          <l xml:id="bodllaudmisc108.7.233">The meste sorwe that micte be:</l>
          <l xml:id="bodllaudmisc108.7.234">Ther was sobbing, siking, and sor,</l>
          <l xml:id="bodllaudmisc108.7.235">Handes wringing and drawing bi hor.</l>
          <l xml:id="bodllaudmisc108.7.236">Alle greten swithe sore,</l>
          <l xml:id="bodllaudmisc108.7.237">Riche and poure that there wore,</l>
          <l xml:id="bodllaudmisc108.7.238">And mikel sorwe haveden alle -</l>
          <l xml:id="bodllaudmisc108.7.239">Levedyes in boure, knictes in halle.</l>
          <l xml:id="bodllaudmisc108.7.240">Quan that sorwe was somdel laten</l>
          <l xml:id="bodllaudmisc108.7.241">And he haveden longe graten,</l>
          <l xml:id="bodllaudmisc108.7.242">Belles deden he sone ringen,</l>
          <l xml:id="bodllaudmisc108.7.243">Monkes and prestes messe singen;</l>
          <l xml:id="bodllaudmisc108.7.244">And sauteres deden he manie reden,</l>
          <l xml:id="bodllaudmisc108.7.245">That God self shulde his soule leden</l>
          <l xml:id="bodllaudmisc108.7.246">Into hevene biforn his Sone,</l>
          <l xml:id="bodllaudmisc108.7.247">And ther wituten hende wone.</l>
          <l xml:id="bodllaudmisc108.7.248">Than he was to the erthe brouth,</l>
          <l xml:id="bodllaudmisc108.7.249">The riche erl ne foryat nouth</l>
          <l xml:id="bodllaudmisc108.7.250">That he ne dede al Engelond</l>
          <l xml:id="bodllaudmisc108.7.251">Sone sayse intil his hond,</l>
          <l xml:id="bodllaudmisc108.7.252">And in the castels leth he do</l>
          <l xml:id="bodllaudmisc108.7.253">The knictes he mighte tristen to,</l>
          <l xml:id="bodllaudmisc108.7.254">And alle the Englis dede he swere</l>
          <l xml:id="bodllaudmisc108.7.255">That he shulden him ghod fey beren:</l>
          <l xml:id="bodllaudmisc108.7.256">He yaf alle men that god thoucte,</l>
          <l xml:id="bodllaudmisc108.7.257">Liven and deyen til that him moucte,</l>
          <l xml:id="bodllaudmisc108.7.258">Til that the kinges dowter wore</l>
          <l xml:id="bodllaudmisc108.7.259">Twenti winter hold and more.</l>
        </lg>
        <lg>
          <l xml:id="bodllaudmisc108.7.260">Thanne he havede taken this oth</l>
          <l xml:id="bodllaudmisc108.7.261">Of erles, baruns, lef and loth,</l>
          <l xml:id="bodllaudmisc108.7.262">Of knictes, cherles, fre and thewe,</l>
          <l xml:id="bodllaudmisc108.7.263">Justises dede he maken newe</l>
          <l xml:id="bodllaudmisc108.7.264">Al Engelond to faren thorw</l>
          <l xml:id="bodllaudmisc108.7.265">Fro Dovere into Rokesborw.</l>
          <l xml:id="bodllaudmisc108.7.266">Schireves he sette, bedels, and greyves,</l>
          <l xml:id="bodllaudmisc108.7.267">Grith sergeans with longe gleyves,</l>
          <l xml:id="bodllaudmisc108.7.268">To yemen wilde wodes and pathes</l>
          <l xml:id="bodllaudmisc108.7.269">Fro wicke men that wolde don scathes,</l>
          <l xml:id="bodllaudmisc108.7.270">And forto haven alle at his cri,</l>
          <l xml:id="bodllaudmisc108.7.271">At his wille, at hise merci,</l>
          <l xml:id="bodllaudmisc108.7.272">That non durste ben him ageyn -</l>
          <l xml:id="bodllaudmisc108.7.273">Erl ne barun, knict ne sweyn.</l>
          <l xml:id="bodllaudmisc108.7.274">Wislike for soth was him wel</l>
          <l xml:id="bodllaudmisc108.7.275">Of folc, of wepne, of catel:</l>
          <l xml:id="bodllaudmisc108.7.276">Sothlike, in a lite thrawe</l>
          <l xml:id="bodllaudmisc108.7.277">Al Engelond of him stod awe -</l>
          <l xml:id="bodllaudmisc108.7.278">Al Engelond was of him adrad,</l>
          <l xml:id="bodllaudmisc108.7.279">So his the beste fro the gad.</l>
        </lg>
        <lg>
          <l xml:id="bodllaudmisc108.7.280">The kinges douther bigan thrive</l>
          <l xml:id="bodllaudmisc108.7.281">And wex the fairest wman on live.</l>
          <l xml:id="bodllaudmisc108.7.282">Of alle thewes was she wis</l>
          <l xml:id="bodllaudmisc108.7.283">That gode weren and of pris.</l>
          <l xml:id="bodllaudmisc108.7.284">The mayden Goldeboru was hoten;</l>
          <l xml:id="bodllaudmisc108.7.285">For hire was mani a ter igroten.</l>
        </lg>
        <lg>
          <l xml:id="bodllaudmisc108.7.286">Quanne the Erl Godrich him herde</l>
          <l xml:id="bodllaudmisc108.7.287">Of that mayden - hw wel she ferde,</l>
          <l xml:id="bodllaudmisc108.7.288">Hw wis sho was, hw chaste, hw fayr,</l>
          <l xml:id="bodllaudmisc108.7.289">And that sho was the rithe eyr</l>
          <l xml:id="bodllaudmisc108.7.290">Of Engelond, of al the rike;</l>
          <l xml:id="bodllaudmisc108.7.291">Tho bigan Godrich to sike,</l>
          <l xml:id="bodllaudmisc108.7.292">And seyde, "Wether she sholde be</l>
          <l xml:id="bodllaudmisc108.7.293">Quen and levedi over me?</l>
          <l xml:id="bodllaudmisc108.7.294">Hwether sho sholde al Engelond</l>
          <l xml:id="bodllaudmisc108.7.295">And me and mine haven in hire hond?</l>
          <l xml:id="bodllaudmisc108.7.296">Datheit hwo it hire thave!</l>
          <l xml:id="bodllaudmisc108.7.297">Shal sho it nevere more have.</l>
          <l xml:id="bodllaudmisc108.7.298">Sholde ic yeve a fol, a therne,</l>
          <l xml:id="bodllaudmisc108.7.299">Engelond, thou sho it yerne?</l>
          <l xml:id="bodllaudmisc108.7.300">Datheit hwo it hire yeve</l>
          <l xml:id="bodllaudmisc108.7.301">Evere more hwil I live!</l>
          <l xml:id="bodllaudmisc108.7.302">She is waxen al to prud,</l>
          <l xml:id="bodllaudmisc108.7.303">For gode metes and noble shrud,</l>
          <l xml:id="bodllaudmisc108.7.304">That hic have yoven hire to offte;</l>
          <l xml:id="bodllaudmisc108.7.305">Hic have yemed hire to softe.</l>
          <l xml:id="bodllaudmisc108.7.306">Shal it nouth ben als sho thenkes:</l>
          <l xml:id="bodllaudmisc108.7.307">Hope maketh fol man ofte blenkes.</l>
          <l xml:id="bodllaudmisc108.7.308">Ich have a sone, a ful fayr knave;</l>
          <l xml:id="bodllaudmisc108.7.309">He shal Engelond al have!</l>
          <l xml:id="bodllaudmisc108.7.310">He shal king, he shal ben sire,</l>
          <l xml:id="bodllaudmisc108.7.311">So brouke I evere mi blake swire!"</l>
          <l xml:id="bodllaudmisc108.7.312">Hwan this trayson was al thouth,</l>
          <l xml:id="bodllaudmisc108.7.313">Of his oth ne was him nouth.</l>
          <l xml:id="bodllaudmisc108.7.314">He let his oth al overga.</l>
          <l xml:id="bodllaudmisc108.7.315">Therof he yaf he nouth a stra,</l>
          <l xml:id="bodllaudmisc108.7.316">Bute sone dede hire fete,</l>
          <l xml:id="bodllaudmisc108.7.317">Er he wolde heten ani mete,</l>
          <l xml:id="bodllaudmisc108.7.318">Fro Winchestre ther sho was,</l>
          <l xml:id="bodllaudmisc108.7.319">Also a wicke traytur Judas,</l>
          <l xml:id="bodllaudmisc108.7.320">And dede leden hire to Dovre,</l>
          <l xml:id="bodllaudmisc108.7.321">That standeth on the seis oure,</l>
          <l xml:id="bodllaudmisc108.7.322">And therhinne dede hire fede</l>
          <l xml:id="bodllaudmisc108.7.323">Pourelike in feble wede.</l>
          <l xml:id="bodllaudmisc108.7.324">The castel dede he yemen so</l>
          <l xml:id="bodllaudmisc108.7.325">That non ne micte comen hire to</l>
          <l xml:id="bodllaudmisc108.7.326">Of hire frend, with to speken,</l>
          <l xml:id="bodllaudmisc108.7.327">That hevere micte hire bale wreken.</l>
        </lg>
        <lg>
          <l xml:id="bodllaudmisc108.7.328">Of Goldeboru shul we now laten,</l>
          <l xml:id="bodllaudmisc108.7.329">That nouth ne blinneth forto graten</l>
          <l xml:id="bodllaudmisc108.7.330">Ther sho liggeth in prisoun.</l>
          <l xml:id="bodllaudmisc108.7.331">Jesu Crist, that Lazarun</l>
          <l xml:id="bodllaudmisc108.7.332">To live broucte fro dede bondes,</l>
          <l xml:id="bodllaudmisc108.7.333">He lese hire wit Hise hondes!</l>
          <l xml:id="bodllaudmisc108.7.334">And leve sho mote him yse</l>
          <l xml:id="bodllaudmisc108.7.335">Heye hangen on galwe tre</l>
          <l xml:id="bodllaudmisc108.7.336">That hire haved in sorwe brouth,</l>
        </lg>
        <lg>
          <l xml:id="bodllaudmisc108.7.338">Say we now forth in hure spelle!</l>
          <l xml:id="bodllaudmisc108.7.339">In that time, so it bifelle,</l>
          <l xml:id="bodllaudmisc108.7.340">Was in the lond of Denemark</l>
          <l xml:id="bodllaudmisc108.7.341">A riche king and swythe stark.</l>
          <l xml:id="bodllaudmisc108.7.342">The name of him was Birkabeyn;</l>
          <l xml:id="bodllaudmisc108.7.343">He havede mani knict and sweyn;</l>
          <l xml:id="bodllaudmisc108.7.344">He was fayr man and wict,</l>
          <l xml:id="bodllaudmisc108.7.345">Of bodi he was the beste knicth</l>
          <l xml:id="bodllaudmisc108.7.346">That evere micte leden uth here,</l>
          <l xml:id="bodllaudmisc108.7.347">Or stede on ride or handlen spere.</l>
          <l xml:id="bodllaudmisc108.7.348">Thre children he havede bi his wif -</l>
          <l xml:id="bodllaudmisc108.7.349">He hem lovede so his lif.</l>
          <l xml:id="bodllaudmisc108.7.350">He havede a sone, douhtres two,</l>
          <l xml:id="bodllaudmisc108.7.351">Swithe fayre, as fel it so.</l>
          <l xml:id="bodllaudmisc108.7.352">He that wile non forbere,</l>
          <l xml:id="bodllaudmisc108.7.353">Riche ne poure, king ne kaysere,</l>
          <l xml:id="bodllaudmisc108.7.354">Deth him tok than he best wolde</l>
          <l xml:id="bodllaudmisc108.7.355">Liven, but hyse dayes were fulde,</l>
          <l xml:id="bodllaudmisc108.7.356">That he ne moucte no more live,</l>
          <l xml:id="bodllaudmisc108.7.357">For gold ne silver ne for no gyve.</l>
        </lg>
        <lg>
          <l xml:id="bodllaudmisc108.7.358">Hwan he that wiste, rathe he sende</l>
          <l xml:id="bodllaudmisc108.7.359">After prestes, fer an hende -</l>
          <l xml:id="bodllaudmisc108.7.360">Chanounes gode and monkes bothe,</l>
          <l xml:id="bodllaudmisc108.7.361">Him for to wisse and to rede,</l>
          <l xml:id="bodllaudmisc108.7.362">Him for to hoslen an for to shrive,</l>
          <l xml:id="bodllaudmisc108.7.363">Hwil his bodi were on live.</l>
        </lg>
        <lg>
          <l xml:id="bodllaudmisc108.7.364">Hwan he was hosled and shriven,</l>
          <l xml:id="bodllaudmisc108.7.365">His quiste maked and for him gyven,</l>
          <l xml:id="bodllaudmisc108.7.366">Hise knictes dede he alle site,</l>
          <l xml:id="bodllaudmisc108.7.367">For thoru hem he wolde wite</l>
          <l xml:id="bodllaudmisc108.7.368">Hwo micte yeme his children yunge</l>
          <l xml:id="bodllaudmisc108.7.369">Til that he kouthen speken wit tunge,</l>
          <l xml:id="bodllaudmisc108.7.370">Speken and gangen, on horse riden,</l>
          <l xml:id="bodllaudmisc108.7.371">Knictes and sweynes by here siden.</l>
          <l xml:id="bodllaudmisc108.7.372">He spoken theroffe and chosen sone</l>
          <l xml:id="bodllaudmisc108.7.373">A riche man that under mone,</l>
          <l xml:id="bodllaudmisc108.7.374">Was the trewest, that he wende -</l>
          <l xml:id="bodllaudmisc108.7.375">Godard, the kinges owne frende -</l>
          <l xml:id="bodllaudmisc108.7.376">And seyden he moucthe hem best loke</l>
          <l xml:id="bodllaudmisc108.7.377">Yif that he hem undertoke,</l>
          <l xml:id="bodllaudmisc108.7.378">Til hise sone mouthe bere</l>
          <l xml:id="bodllaudmisc108.7.379">Helm on heved and leden ut here,</l>
          <l xml:id="bodllaudmisc108.7.380">In his hand a spere stark,</l>
          <l xml:id="bodllaudmisc108.7.381">And king been maked of Denemark.</l>
          <l xml:id="bodllaudmisc108.7.382">He wel trowede that he seyde,</l>
          <l xml:id="bodllaudmisc108.7.383">And on Godard handes leyde;</l>
          <l xml:id="bodllaudmisc108.7.384">And seyde, "Here biteche I thee</l>
          <l xml:id="bodllaudmisc108.7.385">Mine children alle thre,</l>
          <l xml:id="bodllaudmisc108.7.386">Al Denemark and al mi fe,</l>
          <l xml:id="bodllaudmisc108.7.387">Til that mi sone of helde be,</l>
          <l xml:id="bodllaudmisc108.7.388">But that ich wille that thou swere</l>
          <l xml:id="bodllaudmisc108.7.389">On auter and on messe gere,</l>
          <l xml:id="bodllaudmisc108.7.390">On the belles that men ringes,</l>
          <l xml:id="bodllaudmisc108.7.391">On messe bok the prest on singes,</l>
          <l xml:id="bodllaudmisc108.7.392">That thou mine children shalt wel yeme,</l>
          <l xml:id="bodllaudmisc108.7.393">That hire kin be ful wel queme,</l>
          <l xml:id="bodllaudmisc108.7.394">Til mi sone mowe ben knicth.</l>
          <l xml:id="bodllaudmisc108.7.395">Thanne biteche him tho his ricth:</l>
          <l xml:id="bodllaudmisc108.7.396">Denemark and that ther til longes -</l>
          <l xml:id="bodllaudmisc108.7.397">Casteles and tunes, wodes and wonges."</l>
        </lg>
        <lg>
          <l xml:id="bodllaudmisc108.7.398">Godard stirt up and swor al that</l>
          <l xml:id="bodllaudmisc108.7.399">The king him bad, and sithen sat</l>
          <l xml:id="bodllaudmisc108.7.400">Bi the knictes that ther ware,</l>
          <l xml:id="bodllaudmisc108.7.401">That wepen alle swithe sare</l>
          <l xml:id="bodllaudmisc108.7.402">For the king that deide sone.</l>
          <l xml:id="bodllaudmisc108.7.403">Jesu Crist, that makede mone</l>
          <l xml:id="bodllaudmisc108.7.404">On the mirke nith to shine,</l>
          <l xml:id="bodllaudmisc108.7.405">Wite his soule fro helle pine;</l>
          <l xml:id="bodllaudmisc108.7.406">And leve that it mote wone</l>
          <l xml:id="bodllaudmisc108.7.407">In heveneriche with Godes Sone!</l>
        </lg>
        <lg>
          <l xml:id="bodllaudmisc108.7.408">Hwan Birkabeyn was leyd in grave,</l>
          <l xml:id="bodllaudmisc108.7.409">The erl dede sone take the knave,</l>
          <l xml:id="bodllaudmisc108.7.410">Havelok, that was the eir,</l>
          <l xml:id="bodllaudmisc108.7.411">Swanborow, his sister, Helfled, the tother,</l>
          <l xml:id="bodllaudmisc108.7.412">And in the castel dede he hem do,</l>
          <l xml:id="bodllaudmisc108.7.413">Ther non ne micte hem comen to</l>
          <l xml:id="bodllaudmisc108.7.414">Of here kyn, ther thei sperd were.</l>
          <l xml:id="bodllaudmisc108.7.415">Ther he greten ofte sore</l>
          <l xml:id="bodllaudmisc108.7.416">Bothe for hunger and for kold,</l>
          <l xml:id="bodllaudmisc108.7.417">Or he weren thre winter hold.</l>
          <l xml:id="bodllaudmisc108.7.418">Feblelike he gaf hem clothes;</l>
          <l xml:id="bodllaudmisc108.7.419">He ne yaf a note of hise othes - </l>
          <l xml:id="bodllaudmisc108.7.420">He hem clothede rith ne fedde,</l>
          <l xml:id="bodllaudmisc108.7.421">Ne hem ne dede richelike bebedde.</l>
          <l xml:id="bodllaudmisc108.7.422">Thanne Godard was sikerlike</l>
          <l xml:id="bodllaudmisc108.7.423">Under God the moste swike</l>
          <l xml:id="bodllaudmisc108.7.424">That evre in erthe shaped was.</l>
          <l xml:id="bodllaudmisc108.7.425">Withuten on, the wike Judas.</l>
          <l xml:id="bodllaudmisc108.7.426">Have he the malisun today</l>
          <l xml:id="bodllaudmisc108.7.427">Of alle that evre speken may -</l>
          <l xml:id="bodllaudmisc108.7.428">Of patriark and of pope,</l>
          <l xml:id="bodllaudmisc108.7.429">And of prest with loken kope,</l>
          <l xml:id="bodllaudmisc108.7.430">Of monekes and hermites bothe,</l>
          <l xml:id="bodllaudmisc108.7.431">And of the leve Holi Rode</l>
          <l xml:id="bodllaudmisc108.7.432">That God himselve ran on blode!</l>
          <l xml:id="bodllaudmisc108.7.433">Crist warie him with His mouth!</l>
          <l xml:id="bodllaudmisc108.7.434">Waried wrthe he of north and suth,</l>
          <l xml:id="bodllaudmisc108.7.435">Offe alle men that speken kunne,</l>
          <l xml:id="bodllaudmisc108.7.436">Of Crist that made mone and sunne!</l>
          <l xml:id="bodllaudmisc108.7.437">Thanne he havede of al the lond</l>
          <l xml:id="bodllaudmisc108.7.438">Al the folk tilled intil his hond,</l>
          <l xml:id="bodllaudmisc108.7.439">And alle haveden sworen him oth,</l>
          <l xml:id="bodllaudmisc108.7.440">Riche and poure, lef and loth,</l>
          <l xml:id="bodllaudmisc108.7.441">That he sholden hise wille freme</l>
          <l xml:id="bodllaudmisc108.7.442">And that he shulde him nouth greme,</l>
          <l xml:id="bodllaudmisc108.7.443">He thouthe a ful strong trechery,</l>
          <l xml:id="bodllaudmisc108.7.444">A trayson and a felony,</l>
          <l xml:id="bodllaudmisc108.7.445">Of the children for to make -</l>
          <l xml:id="bodllaudmisc108.7.446">The devel of helle him sone take!</l>
        </lg>
        <lg>
          <l xml:id="bodllaudmisc108.7.447">Hwan that was thouth, onon he ferde</l>
          <l xml:id="bodllaudmisc108.7.448">To the tour ther he woren sperde,</l>
          <l xml:id="bodllaudmisc108.7.449">Ther he greten for hunger and cold.</l>
          <l xml:id="bodllaudmisc108.7.450">The knave, that was sumdel bold,</l>
          <l xml:id="bodllaudmisc108.7.451">Kam him ageyn, on knes him sette,</l>
          <l xml:id="bodllaudmisc108.7.452">And Godard ful feyre he ther grette.</l>
          <l xml:id="bodllaudmisc108.7.453">And Godard seyde, "Wat is yw?</l>
          <l xml:id="bodllaudmisc108.7.454">Hwi grete ye and goulen now?"</l>
          <l xml:id="bodllaudmisc108.7.455">"For us hungreth swithe sore" -</l>
          <l xml:id="bodllaudmisc108.7.456">Seyden he, "we wolden more:</l>
          <l xml:id="bodllaudmisc108.7.457">We ne have to hete, ne we ne have</l>
          <l xml:id="bodllaudmisc108.7.458">Her inne neyther knith ne knave</l>
          <l xml:id="bodllaudmisc108.7.459">That yeveth us drinke ne no mete,</l>
          <l xml:id="bodllaudmisc108.7.460">Halvendel that we moun ete -</l>
          <l xml:id="bodllaudmisc108.7.461">Wo is us that we weren born!</l>
          <l xml:id="bodllaudmisc108.7.462">Weilawei! nis it no korn</l>
          <l xml:id="bodllaudmisc108.7.463">That men micte maken of bred?</l>
          <l xml:id="bodllaudmisc108.7.464">Us hungreth - we aren ney ded!"</l>
          <l xml:id="bodllaudmisc108.7.465">Godard herde here wa,</l>
          <l xml:id="bodllaudmisc108.7.466">Ther-offe yaf he nouth a stra,</l>
          <l xml:id="bodllaudmisc108.7.467">But tok the maydnes bothe samen,</l>
          <l xml:id="bodllaudmisc108.7.468">Al so it were up on hiis gamen,</l>
          <l xml:id="bodllaudmisc108.7.469">Al so he wolde with hem leyke</l>
          <l xml:id="bodllaudmisc108.7.470">That weren for hunger grene and bleike.</l>
          <l xml:id="bodllaudmisc108.7.471">Of bothen he karf on two here throtes,</l>
          <l xml:id="bodllaudmisc108.7.472">And sithen hem al to grotes.</l>
          <l xml:id="bodllaudmisc108.7.473">Ther was sorwe, wo-so it sawe,</l>
          <l xml:id="bodllaudmisc108.7.474">Hwan the children by the wawe</l>
          <l xml:id="bodllaudmisc108.7.475">Leyen and sprawleden in the blod.</l>
          <l xml:id="bodllaudmisc108.7.476">Havelok it saw and therbi stod -</l>
          <l xml:id="bodllaudmisc108.7.477">Ful sori was that sely knave.</l>
          <l xml:id="bodllaudmisc108.7.478">Mikel dred he mouthe have,</l>
          <l xml:id="bodllaudmisc108.7.479">For at hise herte he saw a knif</l>
          <l xml:id="bodllaudmisc108.7.480">For to reven him hise lyf.</l>
          <l xml:id="bodllaudmisc108.7.481">But the knave, that litel was,</l>
          <l xml:id="bodllaudmisc108.7.482">He knelede bifor that Judas,</l>
          <l xml:id="bodllaudmisc108.7.483">And seyde, "Louerd, mercy now!</l>
          <l xml:id="bodllaudmisc108.7.484">Manrede, louerd, biddi you:</l>
          <l xml:id="bodllaudmisc108.7.485">Al Denemark I wile you yeve,</l>
          <l xml:id="bodllaudmisc108.7.486">To that forward thu late me live.</l>
          <l xml:id="bodllaudmisc108.7.487">Here hi wile on boke swere</l>
          <l xml:id="bodllaudmisc108.7.488">That nevremore ne shal I bere</l>
          <l xml:id="bodllaudmisc108.7.489">Ayen thee, louerd, sheld ne spere,</l>
          <l xml:id="bodllaudmisc108.7.490">Ne other wepne that may you dere.</l>
          <l xml:id="bodllaudmisc108.7.491">Louerd, have merci of me!</l>
          <l xml:id="bodllaudmisc108.7.492">Today I wile fro Denemark fle,</l>
          <l xml:id="bodllaudmisc108.7.493">Ne neveremore comen agheyn!</l>
          <l xml:id="bodllaudmisc108.7.494">Sweren I wole that Bircabein</l>
          <l xml:id="bodllaudmisc108.7.495">Nevere yete me ne gat."</l>
          <l xml:id="bodllaudmisc108.7.496">Hwan the devel herde that,</l>
          <l xml:id="bodllaudmisc108.7.497">Sumdel bigan him for to rewe;</l>
          <l xml:id="bodllaudmisc108.7.498">Withdrow the knif, that was lewe</l>
          <l xml:id="bodllaudmisc108.7.499">Of the seli children blod.</l>
          <l xml:id="bodllaudmisc108.7.500">Ther was miracle fair and god</l>
          <l xml:id="bodllaudmisc108.7.501">That he the knave nouth ne slou,</l>
          <l xml:id="bodllaudmisc108.7.502">But for rewnesse him witdrow -</l>
          <l xml:id="bodllaudmisc108.7.503">Of Avelok rewede him ful sore,</l>
          <l xml:id="bodllaudmisc108.7.504">And thoucte he wolde that he ded wore,</l>
          <l xml:id="bodllaudmisc108.7.505">But on that he nouth wit his hend</l>
          <l xml:id="bodllaudmisc108.7.506">Ne drepe him nouth, that fule fend!</l>
          <l xml:id="bodllaudmisc108.7.507">Thoucte he als he him bi stod,</l>
          <l xml:id="bodllaudmisc108.7.508">Starinde als he were wod,</l>
          <l xml:id="bodllaudmisc108.7.509">"Yif I late him lives go,</l>
          <l xml:id="bodllaudmisc108.7.510">He micte me wirchen michel wo -</l>
          <l xml:id="bodllaudmisc108.7.511">Grith ne get I neveremo;</l>
          <l xml:id="bodllaudmisc108.7.512">He may me waiten for to slo.</l>
          <l xml:id="bodllaudmisc108.7.513">And if he were brouct of live,</l>
          <l xml:id="bodllaudmisc108.7.514">And mine children wolden thrive,</l>
          <l xml:id="bodllaudmisc108.7.515">Louerdinges after me</l>
          <l xml:id="bodllaudmisc108.7.516">Of al Denemark micten he be.</l>
          <l xml:id="bodllaudmisc108.7.517">God it wite, he shal ben ded -</l>
          <l xml:id="bodllaudmisc108.7.518">Wile I taken non other red!</l>
          <l xml:id="bodllaudmisc108.7.519">I shal do casten him in the she,</l>
          <l xml:id="bodllaudmisc108.7.520">Ther I wile that he drench be,</l>
          <l xml:id="bodllaudmisc108.7.521">Abouten his hals an anker god,</l>
          <l xml:id="bodllaudmisc108.7.522">Thad he ne flete in the flod."</l>
          <l xml:id="bodllaudmisc108.7.523">Ther anon he dede sende</l>
          <l xml:id="bodllaudmisc108.7.524">After a fishere that he wende</l>
          <l xml:id="bodllaudmisc108.7.525">That wolde al his wille do,</l>
          <l xml:id="bodllaudmisc108.7.526">And sone anon he seyde him to:</l>
          <l xml:id="bodllaudmisc108.7.527">"Grim, thou wost thu art my thral;</l>
          <l xml:id="bodllaudmisc108.7.528">Wilte don my wille al</l>
          <l xml:id="bodllaudmisc108.7.529">That I wile bidden thee?</l>
          <l xml:id="bodllaudmisc108.7.530">Tomorwen shal maken thee fre,</l>
          <l xml:id="bodllaudmisc108.7.531">And aucte thee yeven and riche make,</l>
          <l xml:id="bodllaudmisc108.7.532">Withthan thu wilt this child take</l>
          <l xml:id="bodllaudmisc108.7.533">And leden him with thee tonicht,</l>
          <l xml:id="bodllaudmisc108.7.534">Than thou sest the monelith,</l>
          <l xml:id="bodllaudmisc108.7.535">Into the se and don him therinne.</l>
          <l xml:id="bodllaudmisc108.7.536">Al wile I taken on me the sinne."</l>
          <l xml:id="bodllaudmisc108.7.537">Grim tok the child and bond him faste,</l>
          <l xml:id="bodllaudmisc108.7.538">Hwil the bondes micte laste,</l>
          <l xml:id="bodllaudmisc108.7.539">That weren of ful strong line.</l>
          <l xml:id="bodllaudmisc108.7.540">Tho was Havelok in ful strong pine -</l>
          <l xml:id="bodllaudmisc108.7.541">Wiste he nevere her wat was wo!</l>
          <l xml:id="bodllaudmisc108.7.542">Jhesu Crist, that makede go</l>
          <l xml:id="bodllaudmisc108.7.543">The halte and the doumbe speken,</l>
          <l xml:id="bodllaudmisc108.7.544">Havelok, thee of Godard wreke!</l>
          <l xml:id="bodllaudmisc108.7.545">Hwan Grim him havede faste bounden,</l>
          <l xml:id="bodllaudmisc108.7.546">And sithen in an eld cloth wnden,</l>
          <l xml:id="bodllaudmisc108.7.547">He thriste in his muth wel faste</l>
          <l xml:id="bodllaudmisc108.7.548">A kevel of clutes ful unwraste,</l>
          <l xml:id="bodllaudmisc108.7.549">That he mouthe speke ne fnaste,</l>
          <l xml:id="bodllaudmisc108.7.550">Hwere he wolde him bere or lede.</l>
          <l xml:id="bodllaudmisc108.7.551">Hwan he havede don that dede,</l>
          <l xml:id="bodllaudmisc108.7.552">Hwat the swike him havede he yede</l>
          <l xml:id="bodllaudmisc108.7.553">That he shulde him forth lede</l>
          <l xml:id="bodllaudmisc108.7.554">And him drinchen in the se -</l>
          <l xml:id="bodllaudmisc108.7.555">That forwarde makeden he -</l>
          <l xml:id="bodllaudmisc108.7.556">In a poke, ful and blac,</l>
          <l xml:id="bodllaudmisc108.7.557">Sone he caste him on his bac,</l>
          <l xml:id="bodllaudmisc108.7.558">Ant bar him hom to hise cleve,</l>
          <l xml:id="bodllaudmisc108.7.559">And bitaucte him Dame Leve</l>
          <l xml:id="bodllaudmisc108.7.560">And seyde, "Wite thou this knave,</l>
          <l xml:id="bodllaudmisc108.7.561">Al so thou wit mi lif save!</l>
          <l xml:id="bodllaudmisc108.7.562">I shal dreinchen him in the se;</l>
          <l xml:id="bodllaudmisc108.7.563">For him shole we ben maked fre,</l>
          <l xml:id="bodllaudmisc108.7.564">Gold haven ynow and other fe:</l>
          <l xml:id="bodllaudmisc108.7.565">That havet mi louerd bihoten me."</l>
        </lg>
        <lg>
          <l xml:id="bodllaudmisc108.7.566">Hwan Dame Leve herde that,</l>
          <l xml:id="bodllaudmisc108.7.567">Up she stirte and nouth ne sat,</l>
          <l xml:id="bodllaudmisc108.7.568">And caste the knave so harde adoun</l>
          <l xml:id="bodllaudmisc108.7.569">That he crakede ther his croune</l>
          <l xml:id="bodllaudmisc108.7.570">Ageyn a gret ston ther it lay.</l>
          <l xml:id="bodllaudmisc108.7.571">Tho Havelok micte sei, "Weilawei,</l>
          <l xml:id="bodllaudmisc108.7.572">That evere was I kinges bern -</l>
          <l xml:id="bodllaudmisc108.7.573">That him ne havede grip or ern,</l>
          <l xml:id="bodllaudmisc108.7.574">Leoun or wlf, wlvine or bere,</l>
          <l xml:id="bodllaudmisc108.7.575">Or other best that wolde him dere!"</l>
          <l xml:id="bodllaudmisc108.7.576">So lay that child to middel nicth,</l>
          <l xml:id="bodllaudmisc108.7.577">That Grim bad Leve bringen lict,</l>
          <l xml:id="bodllaudmisc108.7.578">For to don on his clothes:</l>
          <l xml:id="bodllaudmisc108.7.579">"Ne thenkestu nowt of mine othes</l>
          <l xml:id="bodllaudmisc108.7.580">That ich have mi louerd sworen?</l>
          <l xml:id="bodllaudmisc108.7.581">Ne wile I nouth be forloren.</l>
          <l xml:id="bodllaudmisc108.7.582">I shal beren him to the se -</l>
          <l xml:id="bodllaudmisc108.7.583">Thou wost that hoves me -</l>
          <l xml:id="bodllaudmisc108.7.584">And I shal drenchen him therinne;</l>
          <l xml:id="bodllaudmisc108.7.585">Ris up swithe an go thu binne,</l>
          <l xml:id="bodllaudmisc108.7.586">And blow the fir and lith a kandel."</l>
          <l xml:id="bodllaudmisc108.7.587">Als she shulde hise clothes handel</l>
          <l xml:id="bodllaudmisc108.7.588">On for to don and blawe the fir,</l>
          <l xml:id="bodllaudmisc108.7.589">She saw therinne a lith ful shir,</l>
          <l xml:id="bodllaudmisc108.7.590">Al so brith so it were day,</l>
          <l xml:id="bodllaudmisc108.7.591">Aboute the knave ther he lay.</l>
          <l xml:id="bodllaudmisc108.7.592">Of hise mouth it stod a stem</l>
          <l xml:id="bodllaudmisc108.7.593">Als it were a sunnebem;</l>
          <l xml:id="bodllaudmisc108.7.594">Al so lith was it therinne</l>
          <l xml:id="bodllaudmisc108.7.595">So ther brenden cerges inne.</l>
          <l xml:id="bodllaudmisc108.7.596">"Jesu Crist!" wat Dame Leve,</l>
          <l xml:id="bodllaudmisc108.7.597">"Hwat is that lith in ure cleve?</l>
          <l xml:id="bodllaudmisc108.7.598">Ris up, Grim, and loke wat it menes!</l>
          <l xml:id="bodllaudmisc108.7.599">Hwat is the lith, as thou wenes?"</l>
          <l xml:id="bodllaudmisc108.7.600">He stirten bothe up to the knave</l>
          <l xml:id="bodllaudmisc108.7.601">For man shal god wille have,</l>
          <l xml:id="bodllaudmisc108.7.602">Unkeveleden him and swithe unbounden,</l>
          <l xml:id="bodllaudmisc108.7.603">And sone anon him funden,</l>
          <l xml:id="bodllaudmisc108.7.604">Als he tirveden of his serk,</l>
          <l xml:id="bodllaudmisc108.7.605">On hise rith shuldre a kynmerk,</l>
          <l xml:id="bodllaudmisc108.7.606">A swithe brith, a swithe fair.</l>
          <l xml:id="bodllaudmisc108.7.607">"Goddot!" quath Grim, "this ure eir,</l>
          <l xml:id="bodllaudmisc108.7.608">That shal louerd of Denemark!</l>
          <l xml:id="bodllaudmisc108.7.609">He shal ben king, strong and stark;</l>
          <l xml:id="bodllaudmisc108.7.610">He shal haven in his hand</l>
          <l xml:id="bodllaudmisc108.7.611">Al Denemark and Engeland.</l>
          <l xml:id="bodllaudmisc108.7.612">He shal do Godard ful wo;</l>
          <l xml:id="bodllaudmisc108.7.613">He shal him hangen or quik flo,</l>
          <l xml:id="bodllaudmisc108.7.614">Or he shal him al quic grave.</l>
          <l xml:id="bodllaudmisc108.7.615">Of him shal he no merci have."</l>
          <l xml:id="bodllaudmisc108.7.616">Thus seide Grim and sore gret,</l>
          <l xml:id="bodllaudmisc108.7.617">And sone fel him to the fet,</l>
          <l xml:id="bodllaudmisc108.7.618">And seide, "Louerd, have mercy</l>
          <l xml:id="bodllaudmisc108.7.619">Of me and Leve, that is me bi!</l>
          <l xml:id="bodllaudmisc108.7.620">Louerd, we aren bothe thine - </l>
          <l xml:id="bodllaudmisc108.7.621">Thine cherles, thine hine.</l>
          <l xml:id="bodllaudmisc108.7.622">Louerd, we sholen thee wel fede</l>
          <l xml:id="bodllaudmisc108.7.623">Til that thu cone riden on stede,</l>
          <l xml:id="bodllaudmisc108.7.624">Til that thu cone ful wel bere</l>
          <l xml:id="bodllaudmisc108.7.625">Helm on heved, sheld and spere.</l>
          <l xml:id="bodllaudmisc108.7.626">He ne shall nevere wite, sikerlike,</l>
          <l xml:id="bodllaudmisc108.7.627">Godard, that fule swike.</l>
          <l xml:id="bodllaudmisc108.7.628">Thoru other man, louerd, than thoru thee</l>
          <l xml:id="bodllaudmisc108.7.629">Shal I nevere freman be.</l>
          <l xml:id="bodllaudmisc108.7.630">Thou shalt me, louerd, fre maken,</l>
          <l xml:id="bodllaudmisc108.7.631">For I shal yemen thee and waken -</l>
          <l xml:id="bodllaudmisc108.7.632">Thoru thee wile I fredom have."</l>
          <l xml:id="bodllaudmisc108.7.633">Tho was Haveloc a blithe knave!</l>
          <l xml:id="bodllaudmisc108.7.634">He sat him up and cravede bred,</l>
          <l xml:id="bodllaudmisc108.7.635">And seide, "Ich am ney ded,</l>
          <l xml:id="bodllaudmisc108.7.636">Hwat for hunger, wat for bondes</l>
          <l xml:id="bodllaudmisc108.7.637">That thu leidest on min hondes,</l>
          <l xml:id="bodllaudmisc108.7.638">And for kevel at the laste,</l>
          <l xml:id="bodllaudmisc108.7.639">That in my mouth was thrist faste.</l>
          <l xml:id="bodllaudmisc108.7.640">I was ther with so harde prangled</l>
          <l xml:id="bodllaudmisc108.7.641">That I was ther with ney strangled!"</l>
          <l xml:id="bodllaudmisc108.7.642">"Wel is me that thou mayth hete!</l>
          <l xml:id="bodllaudmisc108.7.643">Goddoth!" quath Leve, "I shal thee fete</l>
          <l xml:id="bodllaudmisc108.7.644">Bred an chese, butere and milk,</l>
          <l xml:id="bodllaudmisc108.7.645">Pastees and flaunes - al with swilk</l>
          <l xml:id="bodllaudmisc108.7.646">Shole we sone thee wel fede,</l>
          <l xml:id="bodllaudmisc108.7.647">Louerd, in this mikel nede.</l>
          <l xml:id="bodllaudmisc108.7.648">Soth it is that men seyt and swereth:</l>
        </lg>
        <lg>
          <l xml:id="bodllaudmisc108.7.649">'Ther God wile helpen, nouth ne dereth.'"</l>
          <l xml:id="bodllaudmisc108.7.650">Thanne sho havede brouth the mete,</l>
          <l xml:id="bodllaudmisc108.7.651">Haveloc anon bigan to ete</l>
          <l xml:id="bodllaudmisc108.7.652">Grundlike, and was ful blithe.</l>
          <l xml:id="bodllaudmisc108.7.653">Couthe he nouth his hunger mithe.</l>
          <l xml:id="bodllaudmisc108.7.654">A lof he het, I woth, and more,</l>
          <l xml:id="bodllaudmisc108.7.655">For him hungrede swithe sore.</l>
          <l xml:id="bodllaudmisc108.7.656">Thre dayes ther biforn, I wene,</l>
          <l xml:id="bodllaudmisc108.7.657">Et he no mete - that was wel sene!</l>
          <l xml:id="bodllaudmisc108.7.658">Hwan he havede eten and was fed,</l>
          <l xml:id="bodllaudmisc108.7.659">Grim dede maken a ful fayr bed,</l>
          <l xml:id="bodllaudmisc108.7.660">Unclothede him and dede him therinne,</l>
          <l xml:id="bodllaudmisc108.7.661">And seyde, "Slep, sone, with muchel winne!</l>
          <l xml:id="bodllaudmisc108.7.662">Slep wel faste and dred thee nouth -</l>
          <l xml:id="bodllaudmisc108.7.663">Fro sorwe to joie art thu brouth."</l>
          <l xml:id="bodllaudmisc108.7.664">Sone so it was lith of day,</l>
          <l xml:id="bodllaudmisc108.7.665">Grim it undertok the wey</l>
          <l xml:id="bodllaudmisc108.7.666">To the wicke traitour Godard</l>
          <l xml:id="bodllaudmisc108.7.667">That was of Denemark a stiward</l>
          <l xml:id="bodllaudmisc108.7.668">And saide, "Louerd, don ich have</l>
          <l xml:id="bodllaudmisc108.7.669">That thou me bede of the knave:</l>
          <l xml:id="bodllaudmisc108.7.670">He is drenched in the flod,</l>
          <l xml:id="bodllaudmisc108.7.671">Abouten his hals an anker god -</l>
          <l xml:id="bodllaudmisc108.7.672">He is witerlike ded.</l>
          <l xml:id="bodllaudmisc108.7.673">Eteth he nevremore bred:</l>
          <l xml:id="bodllaudmisc108.7.674">He lith drenched in the se.</l>
          <l xml:id="bodllaudmisc108.7.675">Yif me gold and other fe,</l>
          <l xml:id="bodllaudmisc108.7.676">That I mowe riche be,</l>
          <l xml:id="bodllaudmisc108.7.677">And with thi chartre make fre;</l>
          <l xml:id="bodllaudmisc108.7.678"> For thu ful wel bihetet me</l>
          <l xml:id="bodllaudmisc108.7.679">Thanne I last spak with thee."</l>
          <l xml:id="bodllaudmisc108.7.680">Godard stod and lokede on him</l>
          <l xml:id="bodllaudmisc108.7.681">Thoruthlike, with eyne grim,</l>
          <l xml:id="bodllaudmisc108.7.682">And seyde, "Wiltu ben erl?</l>
          <l xml:id="bodllaudmisc108.7.683">Go hom swithe, fule drit-cherl;</l>
          <l xml:id="bodllaudmisc108.7.684">Go hethen and be everemore</l>
          <l xml:id="bodllaudmisc108.7.685">Thral and cherl als thou er wore -</l>
          <l xml:id="bodllaudmisc108.7.686">Shaltu have non other mede;</l>
          <l xml:id="bodllaudmisc108.7.687">For litel I do thee lede</l>
          <l xml:id="bodllaudmisc108.7.688">To the galwes, so God me rede!</l>
          <l xml:id="bodllaudmisc108.7.689">For thou haves don a wicke dede.</l>
          <l xml:id="bodllaudmisc108.7.690">Thou mait stonden her to longe,</l>
          <l xml:id="bodllaudmisc108.7.691">Bute thou swithe hethen gonge!"</l>
        </lg>
        <lg>
          <l xml:id="bodllaudmisc108.7.692">Grim thoucte to late that he ran</l>
          <l xml:id="bodllaudmisc108.7.693">Fro that traytour, that wicke man,</l>
          <l xml:id="bodllaudmisc108.7.694">And thoucte, "Wat shal me to rede?</l>
          <l xml:id="bodllaudmisc108.7.695">Wite he him on live he wile bethe</l>
          <l xml:id="bodllaudmisc108.7.696">Heye hangen on galwe tre.</l>
          <l xml:id="bodllaudmisc108.7.697">Betere us is of londe to fle,</l>
          <l xml:id="bodllaudmisc108.7.698">And berwen bothen ure lives,</l>
          <l xml:id="bodllaudmisc108.7.699">And mine children and mine wives."</l>
          <l xml:id="bodllaudmisc108.7.700">Grim solde sone al his corn,</l>
          <l xml:id="bodllaudmisc108.7.701">Shep with wolle, neth with horn,</l>
          <l xml:id="bodllaudmisc108.7.702">Hors and swin, geet with berd,</l>
          <l xml:id="bodllaudmisc108.7.703">The gees, the hennes of the yerd -</l>
          <l xml:id="bodllaudmisc108.7.704">Al he solde that outh douthe,</l>
          <l xml:id="bodllaudmisc108.7.705">That he evre selle moucte;</l>
          <l xml:id="bodllaudmisc108.7.706">And al he to the peni drou.</l>
          <l xml:id="bodllaudmisc108.7.707">Hise ship he greythede wel inow;</l>
          <l xml:id="bodllaudmisc108.7.708">He dede it tere an ful wel pike</l>
          <l xml:id="bodllaudmisc108.7.709">That it ne doutede sond ne krike;</l>
          <l xml:id="bodllaudmisc108.7.710">Therinne dide a ful god mast,</l>
          <l xml:id="bodllaudmisc108.7.711">Stronge kables and ful fast,</l>
          <l xml:id="bodllaudmisc108.7.712">Ores gode an ful god seyl -</l>
          <l xml:id="bodllaudmisc108.7.713">Therinne wantede nouth a nayl,</l>
          <l xml:id="bodllaudmisc108.7.714">That evere he sholde therinne do.</l>
          <l xml:id="bodllaudmisc108.7.715">Hwan he havedet greythed so,</l>
          <l xml:id="bodllaudmisc108.7.716">Havelok the yunge he dede therinne,</l>
          <l xml:id="bodllaudmisc108.7.717">Him and his wif, hise sones thrinne,</l>
          <l xml:id="bodllaudmisc108.7.718">And hise two doutres that faire wore.</l>
          <l xml:id="bodllaudmisc108.7.719">And sone dede he leyn in an ore,</l>
          <l xml:id="bodllaudmisc108.7.720">And drou him to the heye see,</l>
          <l xml:id="bodllaudmisc108.7.721">There he mith altherbeste fle.</l>
          <l xml:id="bodllaudmisc108.7.722">Fro londe woren he bote a mile,</l>
          <l xml:id="bodllaudmisc108.7.723">Ne were it nevere but ane hwile</l>
          <l xml:id="bodllaudmisc108.7.724">That it ne bigan a wind to rise</l>
          <l xml:id="bodllaudmisc108.7.725">Out of the north men calleth "bise,"</l>
          <l xml:id="bodllaudmisc108.7.726">And drof hem intil Engelond,</l>
          <l xml:id="bodllaudmisc108.7.727">That al was sithen in his hond,</l>
          <l xml:id="bodllaudmisc108.7.728">His, that Havelok was the name;</l>
          <l xml:id="bodllaudmisc108.7.729">But or he havede michel shame,</l>
          <l xml:id="bodllaudmisc108.7.730">Michel sorwe and michel tene,</l>
          <l xml:id="bodllaudmisc108.7.731">And yete he gat it al bidene;</l>
          <l xml:id="bodllaudmisc108.7.732">Als ye shulen now forthward lere,</l>
          <l xml:id="bodllaudmisc108.7.733">Yf that ye wilen therto here.</l>
        </lg>
        <lg>
          <l xml:id="bodllaudmisc108.7.734">In Humber Grim bigan to lende,</l>
          <l xml:id="bodllaudmisc108.7.735">In Lindeseye, rith at the north ende.</l>
          <l xml:id="bodllaudmisc108.7.736">Ther sat his ship upon the sond;</l>
          <l xml:id="bodllaudmisc108.7.737">But Grim it drou up to the lond;</l>
          <l xml:id="bodllaudmisc108.7.738">And there he made a litel cote</l>
          <l xml:id="bodllaudmisc108.7.739">To him and to hise flote.</l>
          <l xml:id="bodllaudmisc108.7.740">Bigan he there for to erthe,</l>
          <l xml:id="bodllaudmisc108.7.741">A litel hus to maken of erthe,</l>
          <l xml:id="bodllaudmisc108.7.742">So that he wel thore were</l>
          <l xml:id="bodllaudmisc108.7.743">Of here herboru herborwed there.</l>
          <l xml:id="bodllaudmisc108.7.744">And for that Grim that place aute,</l>
          <l xml:id="bodllaudmisc108.7.745">The stede of Grim the name laute,</l>
          <l xml:id="bodllaudmisc108.7.746">So that Grimesbi it calleth alle</l>
          <l xml:id="bodllaudmisc108.7.747">That theroffe speken alle;</l>
          <l xml:id="bodllaudmisc108.7.748">And so shulen men callen it ay,</l>
          <l xml:id="bodllaudmisc108.7.749">Bitwene this and Domesday.</l>
        </lg>
        <lg>
          <l xml:id="bodllaudmisc108.7.750">Grim was fishere swithe god,</l>
          <l xml:id="bodllaudmisc108.7.751">And mikel couthe on the flod - </l>
          <l xml:id="bodllaudmisc108.7.752">Mani god fish therinne he tok,</l>
          <l xml:id="bodllaudmisc108.7.753">Bothe with neth and with hok.</l>
          <l xml:id="bodllaudmisc108.7.754">He tok the sturgiun and the qual,</l>
          <l xml:id="bodllaudmisc108.7.755">And the turbut and lax withal;</l>
          <l xml:id="bodllaudmisc108.7.756">He tok the sele and the hwel -</l>
          <l xml:id="bodllaudmisc108.7.757">He spedde ofte swithe wel.</l>
          <l xml:id="bodllaudmisc108.7.758">Keling he tok and tumberel,</l>
          <l xml:id="bodllaudmisc108.7.759">Hering and the makerel,</l>
          <l xml:id="bodllaudmisc108.7.760">The butte, the schulle, the thornebake.</l>
          <l xml:id="bodllaudmisc108.7.761">Gode paniers dede he make,</l>
          <l xml:id="bodllaudmisc108.7.762">On til him and other thrinne</l>
          <l xml:id="bodllaudmisc108.7.763">Til hise sones to beren fishe inne,</l>
          <l xml:id="bodllaudmisc108.7.764">Up o londe to selle and fonge -</l>
          <l xml:id="bodllaudmisc108.7.765">Forbar he neyther tun ne gronge</l>
          <l xml:id="bodllaudmisc108.7.766">That he ne to yede with his ware.</l>
          <l xml:id="bodllaudmisc108.7.767">Kam he nevere hom hand-bare,</l>
          <l xml:id="bodllaudmisc108.7.768">That he ne broucte bred and sowel</l>
          <l xml:id="bodllaudmisc108.7.769">In his shirte or in his cowel,</l>
          <l xml:id="bodllaudmisc108.7.770">In his poke benes and korn -</l>
          <l xml:id="bodllaudmisc108.7.771">Hise swink he havede he nowt forlorn.</l>
          <l xml:id="bodllaudmisc108.7.772">And hwan he took the grete lamprey,</l>
          <l xml:id="bodllaudmisc108.7.773">Ful wel he couthe the rithe wei</l>
          <l xml:id="bodllaudmisc108.7.774">To Lincolne, the gode boru;</l>
          <l xml:id="bodllaudmisc108.7.775">Ofte he yede it thoru and thoru,</l>
          <l xml:id="bodllaudmisc108.7.776">Til he havede wol wel sold</l>
          <l xml:id="bodllaudmisc108.7.777">And therfore the penies told.</l>
          <l xml:id="bodllaudmisc108.7.778">Thanne he com thenne he were blithe,</l>
          <l xml:id="bodllaudmisc108.7.779">For hom he brouthe fele sithe</l>
          <l xml:id="bodllaudmisc108.7.780">Wastels, simenels with the horn,</l>
          <l xml:id="bodllaudmisc108.7.781">His pokes fulle of mele and korn,</l>
          <l xml:id="bodllaudmisc108.7.782">Netes flesh, shepes and swines;</l>
          <l xml:id="bodllaudmisc108.7.783">And hemp to maken of gode lines,</l>
          <l xml:id="bodllaudmisc108.7.784">And stronge ropes to hise netes,</l>
          <l xml:id="bodllaudmisc108.7.785">In the se weren he ofte setes.</l>
        </lg>
        <lg>
          <l xml:id="bodllaudmisc108.7.786">Thusgate Grim him fayre ledde:</l>
          <l xml:id="bodllaudmisc108.7.787">Him and his genge wel he fedde</l>
          <l xml:id="bodllaudmisc108.7.788">Wel twelf winter other more.</l>
          <l xml:id="bodllaudmisc108.7.789">Havelok was war that Grim swank sore</l>
          <l xml:id="bodllaudmisc108.7.790">For his mete, and he lay at hom -</l>
          <l xml:id="bodllaudmisc108.7.791">Thouthe, "Ich am now no grom!</l>
          <l xml:id="bodllaudmisc108.7.792">Ich am wel waxen and wel may eten</l>
          <l xml:id="bodllaudmisc108.7.793">More than evere Grim may geten.</l>
          <l xml:id="bodllaudmisc108.7.794">Ich ete more, bi God on live,</l>
          <l xml:id="bodllaudmisc108.7.795">Than Grim an hise children five!</l>
          <l xml:id="bodllaudmisc108.7.796">It ne may nouth ben thus longe.</l>
          <l xml:id="bodllaudmisc108.7.797">Goddot! I wile with hem gange</l>
          <l xml:id="bodllaudmisc108.7.798">For to leren sum god to gete.</l>
          <l xml:id="bodllaudmisc108.7.799">Swinken ich wolde for my mete -</l>
          <l xml:id="bodllaudmisc108.7.800">It is no shame for to swinken!</l>
          <l xml:id="bodllaudmisc108.7.801">The man that may wel eten and drinken</l>
          <l xml:id="bodllaudmisc108.7.802">Thar nouth ne have but on swink long - </l>
          <l xml:id="bodllaudmisc108.7.803">To liggen at hom it is ful strong.</l>
          <l xml:id="bodllaudmisc108.7.804">God yelde him, ther I ne may,</l>
          <l xml:id="bodllaudmisc108.7.805">That haveth me fed to this day!</l>
          <l xml:id="bodllaudmisc108.7.806">Gladlike I wile the paniers bere -</l>
          <l xml:id="bodllaudmisc108.7.807">Ich woth ne shal it me nouth dere,</l>
          <l xml:id="bodllaudmisc108.7.808">They ther be inne a birthene gret</l>
          <l xml:id="bodllaudmisc108.7.809">Al so hevi als a neth.</l>
          <l xml:id="bodllaudmisc108.7.810">Shal ich nevere lengere dwelle -</l>
          <l xml:id="bodllaudmisc108.7.811">Tomorwen shal ich forth pelle."</l>
        </lg>
        <lg>
          <l xml:id="bodllaudmisc108.7.812">On the morwen, hwan it was day,</l>
          <l xml:id="bodllaudmisc108.7.813">He stirt up sone and nouth ne lay,</l>
          <l xml:id="bodllaudmisc108.7.814">And cast a panier on his bac,</l>
          <l xml:id="bodllaudmisc108.7.815">With fish giveled als a stac.</l>
          <l xml:id="bodllaudmisc108.7.816">Al so michel he bar him one,</l>
          <l xml:id="bodllaudmisc108.7.817">So he foure, bi mine mone!</l>
          <l xml:id="bodllaudmisc108.7.818">Wel he it bar and solde it wel;</l>
          <l xml:id="bodllaudmisc108.7.819">The silver he brouthe hom ilk del,</l>
          <l xml:id="bodllaudmisc108.7.820">Al that he therfore tok -</l>
          <l xml:id="bodllaudmisc108.7.821">Withheld he nouth a ferthinges nok.</l>
          <l xml:id="bodllaudmisc108.7.822">So yede he forth ilke day</l>
          <l xml:id="bodllaudmisc108.7.823">That he nevere at home lay -</l>
          <l xml:id="bodllaudmisc108.7.824">So wolde he his mester lere.</l>
          <l xml:id="bodllaudmisc108.7.825">Bifel it so a strong dere</l>
          <l xml:id="bodllaudmisc108.7.826">Bigan to rise of korn of bred,</l>
          <l xml:id="bodllaudmisc108.7.827">That Grim ne couthe no god red,</l>
          <l xml:id="bodllaudmisc108.7.828">Hw he sholde his meiné fede;</l>
          <l xml:id="bodllaudmisc108.7.829">Of Havelok havede he michel drede,</l>
          <l xml:id="bodllaudmisc108.7.830">For he was strong and wel mouthe ete</l>
          <l xml:id="bodllaudmisc108.7.831">More thanne evere mouthe be gete;</l>
          <l xml:id="bodllaudmisc108.7.832">Ne he ne mouthe on the se take</l>
          <l xml:id="bodllaudmisc108.7.833">Neyther lenge ne thornbake,</l>
          <l xml:id="bodllaudmisc108.7.834">Ne non other fish that douthe</l>
          <l xml:id="bodllaudmisc108.7.835">His meyné feden with he mouthe.</l>
          <l xml:id="bodllaudmisc108.7.836">Of Havelok he havede kare,</l>
          <l xml:id="bodllaudmisc108.7.837">Hwilgat that he micthe fare.</l>
          <l xml:id="bodllaudmisc108.7.838">Of his children was him nouth;</l>
          <l xml:id="bodllaudmisc108.7.839">On Havelok was al hise thouth,</l>
          <l xml:id="bodllaudmisc108.7.840">And seyde, "Havelok, dere sone,</l>
          <l xml:id="bodllaudmisc108.7.841">I wene that we deye mone</l>
          <l xml:id="bodllaudmisc108.7.842">For hunger, this dere is so strong,</l>
          <l xml:id="bodllaudmisc108.7.843">And hure mete is uten long.</l>
          <l xml:id="bodllaudmisc108.7.844">Betere is that thu henne gonge</l>
          <l xml:id="bodllaudmisc108.7.845">Than thu here dwelle longe -</l>
          <l xml:id="bodllaudmisc108.7.846">Hethen thou mayt gangen to late;</l>
          <l xml:id="bodllaudmisc108.7.847">Thou canst ful wel the ricthe gate</l>
          <l xml:id="bodllaudmisc108.7.848">To Lincolne, the gode boru -</l>
          <l xml:id="bodllaudmisc108.7.849">Thou havest it gon ful ofte thoru.</l>
          <l xml:id="bodllaudmisc108.7.850">Of me ne is me nouth a slo.</l>
          <l xml:id="bodllaudmisc108.7.851">Betere is that thu thider go,</l>
          <l xml:id="bodllaudmisc108.7.852">For ther is mani god man inne;</l>
          <l xml:id="bodllaudmisc108.7.853">Ther thou mayt thi mete winne.</l>
          <l xml:id="bodllaudmisc108.7.854">But wo is me thou art so naked,</l>
          <l xml:id="bodllaudmisc108.7.855">Of mi seyl I wolde thee were maked</l>
          <l xml:id="bodllaudmisc108.7.856">A cloth thou mithest inne gongen,</l>
          <l xml:id="bodllaudmisc108.7.857">Sone, no cold that thu ne fonge."</l>
        </lg>
        <lg>
          <l xml:id="bodllaudmisc108.7.858">He tok the sheres of the nayl</l>
          <l xml:id="bodllaudmisc108.7.859">And made him a covel of the sayl,</l>
          <l xml:id="bodllaudmisc108.7.860">And Havelok dide it sone on.</l>
          <l xml:id="bodllaudmisc108.7.861">Havede he neyther hosen ne shon,</l>
          <l xml:id="bodllaudmisc108.7.862">Ne none kines other wede:</l>
          <l xml:id="bodllaudmisc108.7.863">To Lincolne barfot he yede.</l>
          <l xml:id="bodllaudmisc108.7.864">Hwan he cam ther, he was ful wil -</l>
          <l xml:id="bodllaudmisc108.7.865">Ne havede he no frend to gangen til.</l>
          <l xml:id="bodllaudmisc108.7.866">Two dayes ther fastinde he yede,</l>
          <l xml:id="bodllaudmisc108.7.867">That non for his werk wolde him fede.</l>
          <l xml:id="bodllaudmisc108.7.868">The thridde day herde he calle:</l>
          <l xml:id="bodllaudmisc108.7.869">"Bermen, bermen, hider forth alle!"</l>
          <l xml:id="bodllaudmisc108.7.870">Poure that on fote yede</l>
          <l xml:id="bodllaudmisc108.7.871">Sprongen forth so sparke on glede,</l>
          <l xml:id="bodllaudmisc108.7.872">Havelok shof dun nyne or ten</l>
          <l xml:id="bodllaudmisc108.7.873">Rith amidewarde the fen,</l>
          <l xml:id="bodllaudmisc108.7.874">And stirte forth to the kok,</l>
          <l xml:id="bodllaudmisc108.7.875">Ther the erles mete he tok</l>
          <l xml:id="bodllaudmisc108.7.876">That he bouthe at the brigge:</l>
          <l xml:id="bodllaudmisc108.7.877">The bermen let he alle ligge,</l>
          <l xml:id="bodllaudmisc108.7.878">And bar the mete to the castel,</l>
          <l xml:id="bodllaudmisc108.7.879">And gat him there a ferthing wastel.</l>
          <l xml:id="bodllaudmisc108.7.880">Thet other day kepte he ok</l>
          <l xml:id="bodllaudmisc108.7.881">Swithe yerne the erles kok,</l>
          <l xml:id="bodllaudmisc108.7.882">Til that he say him on the brigge,</l>
          <l xml:id="bodllaudmisc108.7.883">And bi him many fishes ligge.</l>
          <l xml:id="bodllaudmisc108.7.884">The herles mete havede he bouth</l>
          <l xml:id="bodllaudmisc108.7.885">Of Cornwalie and kalde oft:</l>
          <l xml:id="bodllaudmisc108.7.886">"Bermen, bermen, hider swithe!"</l>
          <l xml:id="bodllaudmisc108.7.887">Havelok it herde and was ful blithe</l>
          <l xml:id="bodllaudmisc108.7.888">That he herde "bermen" calle.</l>
          <l xml:id="bodllaudmisc108.7.889">Alle made he hem dun falle</l>
          <l xml:id="bodllaudmisc108.7.890">That in his gate yeden and stode -</l>
          <l xml:id="bodllaudmisc108.7.891">Wel sixtene laddes gode.</l>
          <l xml:id="bodllaudmisc108.7.892">Als he lep the kok til,</l>
          <l xml:id="bodllaudmisc108.7.893">He shof hem alle upon an hyl - </l>
          <l xml:id="bodllaudmisc108.7.894">Astirte til him with his rippe</l>
          <l xml:id="bodllaudmisc108.7.895">And bigan the fish to kippe.</l>
          <l xml:id="bodllaudmisc108.7.896">He bar up wel a carte lode</l>
          <l xml:id="bodllaudmisc108.7.897">Of segges, laxes, of playces brode,</l>
          <l xml:id="bodllaudmisc108.7.898">Of grete laumprees and of eles.</l>
          <l xml:id="bodllaudmisc108.7.899">Sparede he neyther tos ne heles</l>
          <l xml:id="bodllaudmisc108.7.900">Til that he to the castel cam,</l>
          <l xml:id="bodllaudmisc108.7.901">That men fro him his birthene nam.</l>
          <l xml:id="bodllaudmisc108.7.902">Than men haveden holpen him doun</l>
          <l xml:id="bodllaudmisc108.7.903">With the birthene of his croun,</l>
          <l xml:id="bodllaudmisc108.7.904">The kok stod and on him low,</l>
          <l xml:id="bodllaudmisc108.7.905">And thoute him stalworthe man ynow,</l>
          <l xml:id="bodllaudmisc108.7.906">And seyde, "Wiltu ben wit me?</l>
          <l xml:id="bodllaudmisc108.7.907">Gladlike wile ich feden thee:</l>
          <l xml:id="bodllaudmisc108.7.908">Wel is set the mete thu etes,</l>
          <l xml:id="bodllaudmisc108.7.909">And the hire that thu getes!"</l>
        </lg>
        <lg>
          <l xml:id="bodllaudmisc108.7.910">"Goddot!" quoth he, "leve sire,</l>
          <l xml:id="bodllaudmisc108.7.911">Bidde ich you non other hire,</l>
          <l xml:id="bodllaudmisc108.7.912">But yeveth me inow to ete - </l>
          <l xml:id="bodllaudmisc108.7.913">Fir and water I wile you fete,</l>
          <l xml:id="bodllaudmisc108.7.914">The fir blowe and ful wele maken;</l>
          <l xml:id="bodllaudmisc108.7.915">Stickes kan ich breken and kraken,</l>
          <l xml:id="bodllaudmisc108.7.916">And kindlen ful wel a fyr,</l>
          <l xml:id="bodllaudmisc108.7.917">And maken it to brennen shir.</l>
          <l xml:id="bodllaudmisc108.7.918">Ful wel kan ich cleven shides,</l>
          <l xml:id="bodllaudmisc108.7.919">Eles to turven of here hides;</l>
          <l xml:id="bodllaudmisc108.7.920">Ful wel kan ich dishes swilen,</l>
          <l xml:id="bodllaudmisc108.7.921">And don al that ye evere wilen."</l>
          <l xml:id="bodllaudmisc108.7.922">Quoth the kok, "Wile I no more!</l>
          <l xml:id="bodllaudmisc108.7.923">Go thu yunder and sit thore,</l>
          <l xml:id="bodllaudmisc108.7.924">And I shal yeve the ful fair bred,</l>
          <l xml:id="bodllaudmisc108.7.925">And made the broys in the led.</l>
          <l xml:id="bodllaudmisc108.7.926">Sit now doun and et ful yerne -</l>
          <l xml:id="bodllaudmisc108.7.927">Datheit hwo the mete werne!"</l>
        </lg>
        <lg>
          <l xml:id="bodllaudmisc108.7.928">Havelok sette him dun anon</l>
          <l xml:id="bodllaudmisc108.7.929">Al so stille als a ston,</l>
          <l xml:id="bodllaudmisc108.7.930">Til he havede ful wel eten;</l>
          <l xml:id="bodllaudmisc108.7.931">Tho havede Havelok fayre geten.</l>
          <l xml:id="bodllaudmisc108.7.932">Hwan he havede eten inow,</l>
          <l xml:id="bodllaudmisc108.7.933">He kam to the wele, water up drow,</l>
          <l xml:id="bodllaudmisc108.7.934">And filde ther a michel so -</l>
          <l xml:id="bodllaudmisc108.7.935">Bad he non ageyn him go,</l>
          <l xml:id="bodllaudmisc108.7.936">But bitwen his hondes he bar it in,</l>
          <l xml:id="bodllaudmisc108.7.937">Al him one, to the kichin.</l>
          <l xml:id="bodllaudmisc108.7.938">Bad he non him water to fett,</l>
          <l xml:id="bodllaudmisc108.7.939">Ne fro brigge to bere the mete.</l>
          <l xml:id="bodllaudmisc108.7.940">He bar the turves, he bar the star,</l>
          <l xml:id="bodllaudmisc108.7.941">The wode fro the brigge he bar,</l>
          <l xml:id="bodllaudmisc108.7.942">Al that evere shulden he nytte,</l>
          <l xml:id="bodllaudmisc108.7.943">Al he drow and al he citte -</l>
          <l xml:id="bodllaudmisc108.7.944">Wolde he nevere haven rest</l>
          <l xml:id="bodllaudmisc108.7.945">More than he were a best.</l>
          <l xml:id="bodllaudmisc108.7.946">Of alle men was he mest meke,</l>
          <l xml:id="bodllaudmisc108.7.947">Lauhwinde ay and blithe of speke;</l>
          <l xml:id="bodllaudmisc108.7.948">Evere he was glad and blithe -</l>
          <l xml:id="bodllaudmisc108.7.949">His sorwe he couthe ful wel mithe.</l>
          <l xml:id="bodllaudmisc108.7.950">It ne was non so litel knave</l>
          <l xml:id="bodllaudmisc108.7.951">For to leyken ne for to plawe,</l>
          <l xml:id="bodllaudmisc108.7.952">That he ne wolde with him pleye.</l>
          <l xml:id="bodllaudmisc108.7.953">The children that yeden in the weie</l>
          <l xml:id="bodllaudmisc108.7.954">Of him he deden al here wille,</l>
          <l xml:id="bodllaudmisc108.7.955">And with him leykeden here fille.</l>
          <l xml:id="bodllaudmisc108.7.956">Him loveden alle, stille and bolde,</l>
          <l xml:id="bodllaudmisc108.7.957">Knictes, children, yunge and holde -</l>
          <l xml:id="bodllaudmisc108.7.958">Alle him loveden that him sowen,</l>
          <l xml:id="bodllaudmisc108.7.959">Bothen heye men and lowe.</l>
          <l xml:id="bodllaudmisc108.7.960">Of him ful wide the word sprong,</l>
          <l xml:id="bodllaudmisc108.7.961">Hw he was mikel, hw he was strong,</l>
          <l xml:id="bodllaudmisc108.7.962">Hw fayr man God him havede maked,</l>
          <l xml:id="bodllaudmisc108.7.963">But on that he was almest naked:</l>
          <l xml:id="bodllaudmisc108.7.964">For he ne havede nouth to shride</l>
          <l xml:id="bodllaudmisc108.7.965">But a kovel ful unride,</l>
          <l xml:id="bodllaudmisc108.7.966">That was ful and swithe wicke;</l>
          <l xml:id="bodllaudmisc108.7.967">Was it nouth worth a fir-sticke.</l>
          <l xml:id="bodllaudmisc108.7.968">The cok bigan of him to rewe</l>
          <l xml:id="bodllaudmisc108.7.969">And bouthe him clothes al spannewe:</l>
          <l xml:id="bodllaudmisc108.7.970">He bouthe him bothe hosen and shon,</l>
          <l xml:id="bodllaudmisc108.7.971">And sone dide him dones on.</l>
          <l xml:id="bodllaudmisc108.7.972">Hwan he was clothed, osed, and shod,</l>
          <l xml:id="bodllaudmisc108.7.973">Was non so fayr under God,</l>
          <l xml:id="bodllaudmisc108.7.974">That evere yete in erthe were,</l>
          <l xml:id="bodllaudmisc108.7.975">Non that evere moder bere;</l>
          <l xml:id="bodllaudmisc108.7.976">It was nevere man that yemede</l>
          <l xml:id="bodllaudmisc108.7.977">In kinneriche that so wel semede</l>
          <l xml:id="bodllaudmisc108.7.978">King or cayser for to be,</l>
          <l xml:id="bodllaudmisc108.7.979">Than he was shrid, so semede he;</l>
          <l xml:id="bodllaudmisc108.7.980">For thanne he weren alle samen</l>
          <l xml:id="bodllaudmisc108.7.981">At Lincolne at the gamen,</l>
          <l xml:id="bodllaudmisc108.7.982">And the erles men woren al thore,</l>
          <l xml:id="bodllaudmisc108.7.983">Than was Havelok bi the shuldren more</l>
          <l xml:id="bodllaudmisc108.7.984">Than the meste that ther kam:</l>
          <l xml:id="bodllaudmisc108.7.985">In armes him noman nam</l>
          <l xml:id="bodllaudmisc108.7.986">That he doune sone ne caste.</l>
          <l xml:id="bodllaudmisc108.7.987">Havelok stod over hem als a mast;</l>
          <l xml:id="bodllaudmisc108.7.988">Als he was heie, als he was long,</l>
          <l xml:id="bodllaudmisc108.7.989">He was bothe stark and strong -</l>
          <l xml:id="bodllaudmisc108.7.990">In Engelond non hise per</l>
          <l xml:id="bodllaudmisc108.7.991">Of strengthe that evere kam him ner.</l>
          <l xml:id="bodllaudmisc108.7.992">Als he was strong, so was he softe;</l>
          <l xml:id="bodllaudmisc108.7.993">They a man him misdede ofte,</l>
          <l xml:id="bodllaudmisc108.7.994">Neveremore he him misseyde,</l>
          <l xml:id="bodllaudmisc108.7.995">Ne hond on him with yvele leyde.</l>
          <l xml:id="bodllaudmisc108.7.996">Of bodi was he mayden clene;</l>
          <l xml:id="bodllaudmisc108.7.997">Nevere yete in game, ne in grene,</l>
          <l xml:id="bodllaudmisc108.7.998">With hire ne wolde he leyke ne lye,</l>
          <l xml:id="bodllaudmisc108.7.999">No more than it were a strie.</l>
          <l xml:id="bodllaudmisc108.7.1000">In that time al Hengelond</l>
          <l xml:id="bodllaudmisc108.7.1001">Th'erl Godrich havede in his hond,</l>
          <l xml:id="bodllaudmisc108.7.1002">And he gart komen into the tun</l>
          <l xml:id="bodllaudmisc108.7.1003">Mani erl and mani barun,</l>
          <l xml:id="bodllaudmisc108.7.1004">And alle that lives were</l>
          <l xml:id="bodllaudmisc108.7.1005">In Englond thanne wer there,</l>
          <l xml:id="bodllaudmisc108.7.1006">That they haveden after sent</l>
          <l xml:id="bodllaudmisc108.7.1007">To ben ther at the parlement.</l>
          <l xml:id="bodllaudmisc108.7.1008">With hem com mani chambioun,</l>
          <l xml:id="bodllaudmisc108.7.1009">Mani with ladde, blac and brown,</l>
          <l xml:id="bodllaudmisc108.7.1010">And fel it so that yungemen,</l>
          <l xml:id="bodllaudmisc108.7.1011">Wel abouten nine or ten,</l>
          <l xml:id="bodllaudmisc108.7.1012">Bigunnen the for to layke.</l>
          <l xml:id="bodllaudmisc108.7.1013">Thider komen bothe stronge and wayke,</l>
          <l xml:id="bodllaudmisc108.7.1014">Thider komen lesse and more</l>
          <l xml:id="bodllaudmisc108.7.1015">That in the boru thanne weren thore -</l>
          <l xml:id="bodllaudmisc108.7.1016">Chaunpiouns and starke laddes,</l>
          <l xml:id="bodllaudmisc108.7.1017">Bondemen with here gaddes,</l>
          <l xml:id="bodllaudmisc108.7.1018">Als he comen fro the plow.</l>
          <l xml:id="bodllaudmisc108.7.1019">There was sembling inow;</l>
          <l xml:id="bodllaudmisc108.7.1020">For it ne was non horse-knave,</l>
          <l xml:id="bodllaudmisc108.7.1021">Tho thei sholden in honde have,</l>
          <l xml:id="bodllaudmisc108.7.1022">That he ne kam thider, the leyk to se.</l>
          <l xml:id="bodllaudmisc108.7.1023">Biforn here fet thanne lay a tre,</l>
          <l xml:id="bodllaudmisc108.7.1024">And pulten with a mikel ston</l>
          <l xml:id="bodllaudmisc108.7.1025">The starke laddes, ful god won.</l>
          <l xml:id="bodllaudmisc108.7.1026">The ston was mikel and ek gret,</l>
          <l xml:id="bodllaudmisc108.7.1027">And al so hevi so a neth;</l>
          <l xml:id="bodllaudmisc108.7.1028">Grundstalwyrthe man he sholde be</l>
          <l xml:id="bodllaudmisc108.7.1029">That mouthe liften it to his kne;</l>
          <l xml:id="bodllaudmisc108.7.1030">Was ther neyther clerc ne prest,</l>
          <l xml:id="bodllaudmisc108.7.1031">That mithe liften it to his brest.</l>
          <l xml:id="bodllaudmisc108.7.1032">Therwit putten the chaumpiouns</l>
          <l xml:id="bodllaudmisc108.7.1033">That thider comen with the barouns.</l>
          <l xml:id="bodllaudmisc108.7.1034">Hwo so mithe putten thore</l>
          <l xml:id="bodllaudmisc108.7.1035">Biforn another an inch or more,</l>
          <l xml:id="bodllaudmisc108.7.1036">Wore he yung, wore he hold,</l>
          <l xml:id="bodllaudmisc108.7.1037">He was for a kempe told.</l>
          <l xml:id="bodllaudmisc108.7.1038">Al so the stoden and ofte stareden,</l>
          <l xml:id="bodllaudmisc108.7.1039">The chaumpiouns and ek the ladden,</l>
          <l xml:id="bodllaudmisc108.7.1040">And he maden mikel strout</l>
          <l xml:id="bodllaudmisc108.7.1041">Abouten the altherbeste but,</l>
          <l xml:id="bodllaudmisc108.7.1042">Havelok stod and lokede thertil,</l>
          <l xml:id="bodllaudmisc108.7.1043">And of puttingge he was ful wil,</l>
          <l xml:id="bodllaudmisc108.7.1044">For nevere yete ne saw he or</l>
          <l xml:id="bodllaudmisc108.7.1045">Putten the stone or thanne thor.</l>
          <l xml:id="bodllaudmisc108.7.1046">Hise mayster bad him gon therto -</l>
          <l xml:id="bodllaudmisc108.7.1047">Als he couthe therwith do.</l>
          <l xml:id="bodllaudmisc108.7.1048">Tho hise mayster it him bad,</l>
          <l xml:id="bodllaudmisc108.7.1049">He was of him sore adrad.</l>
          <l xml:id="bodllaudmisc108.7.1050">Therto he stirte sone anon,</l>
          <l xml:id="bodllaudmisc108.7.1051">And kipte up that hevi ston</l>
          <l xml:id="bodllaudmisc108.7.1052">That he sholde putten withe;</l>
          <l xml:id="bodllaudmisc108.7.1053">He putte at the firste sithe,</l>
          <l xml:id="bodllaudmisc108.7.1054">Over alle that ther wore</l>
          <l xml:id="bodllaudmisc108.7.1055">Twelve fote and sumdel more.</l>
          <l xml:id="bodllaudmisc108.7.1056">The chaumpiouns that put sowen;</l>
          <l xml:id="bodllaudmisc108.7.1057">Shuldreden he ilc other and lowen.</l>
          <l xml:id="bodllaudmisc108.7.1058">Wolden he nomore to putting gange,</l>
          <l xml:id="bodllaudmisc108.7.1059">But seyde, "Thee dwellen her to longe!"</l>
          <l xml:id="bodllaudmisc108.7.1060">This selkouth mithe nouth ben hyd:</l>
          <l xml:id="bodllaudmisc108.7.1061">Ful sone it was ful loude kid</l>
          <l xml:id="bodllaudmisc108.7.1062">Of Havelok, hw he warp the ston</l>
          <l xml:id="bodllaudmisc108.7.1063">Over the laddes everilkon,</l>
          <l xml:id="bodllaudmisc108.7.1064">Hw he was fayr, hw he was long,</l>
          <l xml:id="bodllaudmisc108.7.1065">Hw he was with, hw he was strong;</l>
          <l xml:id="bodllaudmisc108.7.1066">Thoruth England yede the speche,</l>
          <l xml:id="bodllaudmisc108.7.1067">Hw he was strong and ek meke;</l>
          <l xml:id="bodllaudmisc108.7.1068">In the castel, up in the halle,</l>
          <l xml:id="bodllaudmisc108.7.1069">The knithes speken therof alle,</l>
          <l xml:id="bodllaudmisc108.7.1070">So that Godrich it herde wel:</l>
          <l xml:id="bodllaudmisc108.7.1071">The speken of Havelok, everi del -</l>
          <l xml:id="bodllaudmisc108.7.1072">Hw he was strong man and hey,</l>
          <l xml:id="bodllaudmisc108.7.1073">Hw he was strong, and ek fri,</l>
          <l xml:id="bodllaudmisc108.7.1074">And thouthte Godrich, "Thoru this knave</l>
          <l xml:id="bodllaudmisc108.7.1075">Shal ich Engelond al have,</l>
          <l xml:id="bodllaudmisc108.7.1076">And mi sone after me;</l>
          <l xml:id="bodllaudmisc108.7.1077">For so I wile that it be.</l>
          <l xml:id="bodllaudmisc108.7.1078">The King Athelwald me dide swere</l>
          <l xml:id="bodllaudmisc108.7.1079">Upon al the messe gere</l>
          <l xml:id="bodllaudmisc108.7.1080">That I shude his douther yeve</l>
          <l xml:id="bodllaudmisc108.7.1081">The hexte that mithe live,</l>
          <l xml:id="bodllaudmisc108.7.1082">The beste, the fairest, the strangest ok -</l>
          <l xml:id="bodllaudmisc108.7.1083">That gart he me sweren on the bok.</l>
          <l xml:id="bodllaudmisc108.7.1084">Hwere mithe I finden ani so hey,</l>
          <l xml:id="bodllaudmisc108.7.1085">So Havelok is, or so sley?</l>
          <l xml:id="bodllaudmisc108.7.1086">Thou I southe hethen into Inde,</l>
          <l xml:id="bodllaudmisc108.7.1087">So fayr, so strong, ne mithe I finde.</l>
          <l xml:id="bodllaudmisc108.7.1088">Havelok is that ilke knave</l>
          <l xml:id="bodllaudmisc108.7.1089">That shal Goldeboru have!"</l>
          <l xml:id="bodllaudmisc108.7.1090">This thouthe with trechery,</l>
          <l xml:id="bodllaudmisc108.7.1091">With traysoun, and wit felony;</l>
          <l xml:id="bodllaudmisc108.7.1092">For he wende that Havelok wore</l>
          <l xml:id="bodllaudmisc108.7.1093">Sum cherles sone and no more;</l>
          <l xml:id="bodllaudmisc108.7.1094">Ne shulde he haven of Engellond</l>
          <l xml:id="bodllaudmisc108.7.1095">Onlepi foru in his hond</l>
          <l xml:id="bodllaudmisc108.7.1096">With hire that was therof eyr,</l>
          <l xml:id="bodllaudmisc108.7.1097">That bothe was god and swithe fair.</l>
          <l xml:id="bodllaudmisc108.7.1098">He wende that Havelok wer a thral,</l>
          <l xml:id="bodllaudmisc108.7.1099">Therthoru he wende haven al</l>
          <l xml:id="bodllaudmisc108.7.1100">In Engelond, that hire rith was.</l>
          <l xml:id="bodllaudmisc108.7.1101">He was werse than Sathanas</l>
          <l xml:id="bodllaudmisc108.7.1102">That Jhesu Crist in erthe stoc. </l>
          <l xml:id="bodllaudmisc108.7.1103">Hanged worthe he on an hok!</l>
        </lg>
        <lg>
          <l xml:id="bodllaudmisc108.7.1104">After Goldeboru sone he sende,</l>
          <l xml:id="bodllaudmisc108.7.1105">That was bothe fayr and hende,</l>
          <l xml:id="bodllaudmisc108.7.1106">And dide hire to Lincolne bringe.</l>
          <l xml:id="bodllaudmisc108.7.1107">Belles dede he ageyn hire ringen,</l>
          <l xml:id="bodllaudmisc108.7.1108">And joie he made hire swithe mikel;</l>
          <l xml:id="bodllaudmisc108.7.1109">But netheless he was ful swikel.</l>
          <l xml:id="bodllaudmisc108.7.1110">He saide that he sholde hire yeve</l>
          <l xml:id="bodllaudmisc108.7.1111">The fayreste man that mithe live.</l>
          <l xml:id="bodllaudmisc108.7.1112">She answerede and saide anon,</l>
          <l xml:id="bodllaudmisc108.7.1113">By Crist and bi Seint Johan,</l>
          <l xml:id="bodllaudmisc108.7.1114">That hire sholde noman wedde</l>
          <l xml:id="bodllaudmisc108.7.1115">Ne noman bringen hire to bedde</l>
          <l xml:id="bodllaudmisc108.7.1116">But he were king or kinges eyr,</l>
          <l xml:id="bodllaudmisc108.7.1117">Were he nevere man so fayr.</l>
        </lg>
        <lg>
          <l xml:id="bodllaudmisc108.7.1118">Godrich the erl was swithe wroth</l>
          <l xml:id="bodllaudmisc108.7.1119">That she swor swilk an oth,</l>
          <l xml:id="bodllaudmisc108.7.1120">And saide, "Whether thou wilt be</l>
          <l xml:id="bodllaudmisc108.7.1121">Quen and levedi over me?</l>
          <l xml:id="bodllaudmisc108.7.1122">Thou shalt haven a gadeling -</l>
          <l xml:id="bodllaudmisc108.7.1123">Ne shalt thou haven non other king!</l>
          <l xml:id="bodllaudmisc108.7.1124">Thee shal spusen mi cokes knave -</l>
          <l xml:id="bodllaudmisc108.7.1125">Ne shalt thou non other louered have.</l>
          <l xml:id="bodllaudmisc108.7.1126">Datheit that thee other yeve</l>
          <l xml:id="bodllaudmisc108.7.1127">Everemore hwil I live!</l>
          <l xml:id="bodllaudmisc108.7.1128">Tomorwe ye sholen ben weddeth,</l>
          <l xml:id="bodllaudmisc108.7.1129">And maugre thin togidere beddeth.</l>
          <l xml:id="bodllaudmisc108.7.1130">Goldeboru gret and yaf hire ille;</l>
          <l xml:id="bodllaudmisc108.7.1131">She wolde ben ded bi hire wille.</l>
          <l xml:id="bodllaudmisc108.7.1132">On the morwen hwan day was sprungen</l>
          <l xml:id="bodllaudmisc108.7.1133">And day-belle at kirke rungen,</l>
          <l xml:id="bodllaudmisc108.7.1134">After Havelok sente that Judas</l>
          <l xml:id="bodllaudmisc108.7.1135">That werse was thanne Sathanas,</l>
          <l xml:id="bodllaudmisc108.7.1136">And saide, "Maister, wilte wif?"</l>
          <l xml:id="bodllaudmisc108.7.1137">"Nay," quoth Havelok, "bi my lif!</l>
          <l xml:id="bodllaudmisc108.7.1138">Hwat sholde ich with wif do?</l>
          <l xml:id="bodllaudmisc108.7.1139">I ne may hire fede ne clothe ne sho.</l>
          <l xml:id="bodllaudmisc108.7.1140">Wider sholde ich wimman bringe?</l>
          <l xml:id="bodllaudmisc108.7.1141">I ne have none kines thinge - </l>
          <l xml:id="bodllaudmisc108.7.1142">I ne have hws, I ne have cote,</l>
          <l xml:id="bodllaudmisc108.7.1143">Ne I ne have stikke, I ne have sprote,</l>
          <l xml:id="bodllaudmisc108.7.1144">I ne have neyther bred ne sowel,</l>
          <l xml:id="bodllaudmisc108.7.1145">Ne cloth but of an hold whit covel.</l>
          <l xml:id="bodllaudmisc108.7.1146">This clothes that ich onne have</l>
          <l xml:id="bodllaudmisc108.7.1147">Aren the kokes and ich his knave!"</l>
          <l xml:id="bodllaudmisc108.7.1148">Godrich stirt up and on him dong,</l>
          <l xml:id="bodllaudmisc108.7.1149">With dintes swithe hard and strong,</l>
          <l xml:id="bodllaudmisc108.7.1150">And seyde, "But thou hire take</l>
          <l xml:id="bodllaudmisc108.7.1151">That I wole yeven thee to make,</l>
          <l xml:id="bodllaudmisc108.7.1152">I shal hangen thee ful heye,</l>
          <l xml:id="bodllaudmisc108.7.1153">Or I shal thristen uth thin heie."</l>
          <l xml:id="bodllaudmisc108.7.1154">Havelok was one and was odrat,</l>
          <l xml:id="bodllaudmisc108.7.1155">And grauntede him al that he bad.</l>
        </lg>
        <lg>
          <l xml:id="bodllaudmisc108.7.1156">Tho sende he after hire sone,</l>
          <l xml:id="bodllaudmisc108.7.1157">The fayrest wymman under mone,</l>
          <l xml:id="bodllaudmisc108.7.1158">And seyde til hire, fals and slike,</l>
          <l xml:id="bodllaudmisc108.7.1159">That wicke thrall that foule swike:</l>
          <l xml:id="bodllaudmisc108.7.1160">"But thu this man understonde,</l>
          <l xml:id="bodllaudmisc108.7.1161">I shall flemen thee of londe;</l>
          <l xml:id="bodllaudmisc108.7.1162">Or thou shal to the galwes renne,</l>
          <l xml:id="bodllaudmisc108.7.1163">And ther thou shalt in a fir brenne."</l>
          <l xml:id="bodllaudmisc108.7.1164">Sho was adrad for he so thrette,</l>
          <l xml:id="bodllaudmisc108.7.1165">And durste nouth the spusing lette;</l>
          <l xml:id="bodllaudmisc108.7.1166">But they hire likede swithe ille,</l>
          <l xml:id="bodllaudmisc108.7.1167">Sho thouthe it was Godes wille -</l>
          <l xml:id="bodllaudmisc108.7.1168">God that makes to growen the korn,</l>
          <l xml:id="bodllaudmisc108.7.1169">Formede hire wimman to be born.</l>
          <l xml:id="bodllaudmisc108.7.1170">Hwan he havede don him, for drede,</l>
          <l xml:id="bodllaudmisc108.7.1171">That he sholde hire spusen and fede,</l>
          <l xml:id="bodllaudmisc108.7.1172">And that she sholde til him holde,</l>
          <l xml:id="bodllaudmisc108.7.1173">Ther weren penies thicke tolde</l>
          <l xml:id="bodllaudmisc108.7.1174">Mikel plenté, upon the bok -</l>
          <l xml:id="bodllaudmisc108.7.1175">He ys hire yaf and she is tok.</l>
          <l xml:id="bodllaudmisc108.7.1176">He weren spused fayre and well,</l>
          <l xml:id="bodllaudmisc108.7.1177">The messe he dede, everi del</l>
          <l xml:id="bodllaudmisc108.7.1178">That fel to spusing, an god clek -</l>
          <l xml:id="bodllaudmisc108.7.1179">The erchebishop uth of Yerk,</l>
          <l xml:id="bodllaudmisc108.7.1180">That kam to the parlement,</l>
          <l xml:id="bodllaudmisc108.7.1181">Als God him havede thider sent.</l>
        </lg>
        <lg>
          <l xml:id="bodllaudmisc108.7.1182">Hwan he weren togidere in Godes lawe,</l>
          <l xml:id="bodllaudmisc108.7.1183">That the folc ful wel it sawe,</l>
          <l xml:id="bodllaudmisc108.7.1184">He ne wisten what he mouthen,</l>
          <l xml:id="bodllaudmisc108.7.1185">Ne he ne wisten what hem douthe,</l>
          <l xml:id="bodllaudmisc108.7.1186">Ther to dwellen, or thenne to gonge.</l>
          <l xml:id="bodllaudmisc108.7.1187">Ther ne wolden he dwellen longe,</l>
          <l xml:id="bodllaudmisc108.7.1188">For he wisten and ful wel sawe</l>
          <l xml:id="bodllaudmisc108.7.1189">That Godrich hem hatede - the devel him hawe!</l>
          <l xml:id="bodllaudmisc108.7.1190">And if he dwelleden ther outh -</l>
          <l xml:id="bodllaudmisc108.7.1191">That fel Havelok ful wel on thouth -</l>
          <l xml:id="bodllaudmisc108.7.1192">Men sholde don his leman shame,</l>
          <l xml:id="bodllaudmisc108.7.1193">Or elles bringen in wicke blame,</l>
          <l xml:id="bodllaudmisc108.7.1194">That were him levere to ben ded.</l>
          <l xml:id="bodllaudmisc108.7.1195">Forthi he token another red:</l>
          <l xml:id="bodllaudmisc108.7.1196">That thei sholden thenne fle</l>
          <l xml:id="bodllaudmisc108.7.1197">Til Grim and til hise sone thre -</l>
          <l xml:id="bodllaudmisc108.7.1198">Ther wenden he altherbest to spede,</l>
          <l xml:id="bodllaudmisc108.7.1199">Hem forto clothe and for to fede.</l>
          <l xml:id="bodllaudmisc108.7.1200">The lond he token under fote - </l>
          <l xml:id="bodllaudmisc108.7.1201">Ne wisten he non other bote -</l>
          <l xml:id="bodllaudmisc108.7.1202">And helden ay the rith sti</l>
          <l xml:id="bodllaudmisc108.7.1203">Til he komen to Grimesby.</l>
          <l xml:id="bodllaudmisc108.7.1204">Thanne he komen there thanne was Grim ded - </l>
          <l xml:id="bodllaudmisc108.7.1205">Of him ne haveden he no red.</l>
          <l xml:id="bodllaudmisc108.7.1206">But hise children alle fyve,</l>
          <l xml:id="bodllaudmisc108.7.1207">Alle weren yet on live,</l>
          <l xml:id="bodllaudmisc108.7.1208">That ful fayre ayen hem neme</l>
          <l xml:id="bodllaudmisc108.7.1209">Hwan he wisten that he keme,</l>
          <l xml:id="bodllaudmisc108.7.1210">And maden joie swithe mikel - </l>
          <l xml:id="bodllaudmisc108.7.1211">Ne weren he nevere ayen hem fikel.</l>
          <l xml:id="bodllaudmisc108.7.1212">On knes ful fayre he hem setten</l>
          <l xml:id="bodllaudmisc108.7.1213">And Havelok swithe fayre gretten,</l>
          <l xml:id="bodllaudmisc108.7.1214">And seyden, "Welkome, louered dere!</l>
          <l xml:id="bodllaudmisc108.7.1215">And welkome be thi fayre fere!</l>
          <l xml:id="bodllaudmisc108.7.1216">Blessed be that ilke thrawe</l>
          <l xml:id="bodllaudmisc108.7.1217">That thou hire toke in Godes lawe!</l>
          <l xml:id="bodllaudmisc108.7.1218">Wel is hus we sen thee on live.</l>
          <l xml:id="bodllaudmisc108.7.1219">Thou mithe us bothe selle and yeve;</l>
          <l xml:id="bodllaudmisc108.7.1220">Thou mayt us bothe yeve and selle,</l>
          <l xml:id="bodllaudmisc108.7.1221">With that thou wilt here dwelle.</l>
          <l xml:id="bodllaudmisc108.7.1222">We haven, louerd, alle gode -</l>
          <l xml:id="bodllaudmisc108.7.1223">Hors, and neth, and ship on flode,</l>
          <l xml:id="bodllaudmisc108.7.1224">Gold and silver and michel auchte,</l>
          <l xml:id="bodllaudmisc108.7.1225">That Grim ure fader us bitauchte.</l>
          <l xml:id="bodllaudmisc108.7.1226">Gold and silver and other fe</l>
          <l xml:id="bodllaudmisc108.7.1227">Bad he us bitaken thee.</l>
          <l xml:id="bodllaudmisc108.7.1228">We haven sheep, we haven swin;</l>
          <l xml:id="bodllaudmisc108.7.1229">Bileve her, louerd, and al be thin!</l>
          <l xml:id="bodllaudmisc108.7.1230">Tho shalt ben louerd, thou shalt ben syre,</l>
          <l xml:id="bodllaudmisc108.7.1231">And we sholen serven thee and hire;</l>
          <l xml:id="bodllaudmisc108.7.1232">And hure sistres sholen do</l>
          <l xml:id="bodllaudmisc108.7.1233">Al that evere biddes sho:</l>
          <l xml:id="bodllaudmisc108.7.1234">He sholen hire clothes washen and wringen,</l>
          <l xml:id="bodllaudmisc108.7.1235">And to hondes water bringen;</l>
          <l xml:id="bodllaudmisc108.7.1236">He sholen bedden hire and thee,</l>
          <l xml:id="bodllaudmisc108.7.1237">For levedi wile we that she be."</l>
          <l xml:id="bodllaudmisc108.7.1238">Hwan he this joie haveden maked,</l>
          <l xml:id="bodllaudmisc108.7.1239">Sithen stikes broken and kraked,</l>
          <l xml:id="bodllaudmisc108.7.1240">And the fir brouth on brenne;</l>
          <l xml:id="bodllaudmisc108.7.1241">Ne was ther spared gos ne henne,</l>
          <l xml:id="bodllaudmisc108.7.1242">Ne the hende ne the drake:</l>
          <l xml:id="bodllaudmisc108.7.1243">Mete he deden plenté make;</l>
          <l xml:id="bodllaudmisc108.7.1244">Ne wantede there no god mete,</l>
          <l xml:id="bodllaudmisc108.7.1245">Wyn and ale deden he fete,</l>
          <l xml:id="bodllaudmisc108.7.1246">And hem made glade and blithe;</l>
          <l xml:id="bodllaudmisc108.7.1247">Wesseyl ledden he fele sithe.</l>
          <l xml:id="bodllaudmisc108.7.1248">On the nith als Goldeboru lay,</l>
          <l xml:id="bodllaudmisc108.7.1249">Sory and sorwful was she ay,</l>
          <l xml:id="bodllaudmisc108.7.1250">For she wende she were biswike,</l>
          <l xml:id="bodllaudmisc108.7.1251">That she were yeven unkyndelike.</l>
          <l xml:id="bodllaudmisc108.7.1252">O nith saw she therinne a lith,</l>
          <l xml:id="bodllaudmisc108.7.1253">A swithe fayr, a swithe bryth - </l>
          <l xml:id="bodllaudmisc108.7.1254">Al so brith, all so shir</l>
          <l xml:id="bodllaudmisc108.7.1255">So it were a blase of fir.</l>
          <l xml:id="bodllaudmisc108.7.1256">She lokede noth and ek south,</l>
          <l xml:id="bodllaudmisc108.7.1257">And saw it comen ut of his mouth</l>
          <l xml:id="bodllaudmisc108.7.1258">That lay bi hire in the bed.</l>
          <l xml:id="bodllaudmisc108.7.1259">No ferlike thou she were adred!</l>
          <l xml:id="bodllaudmisc108.7.1260">Thouthe she, "What may this bimene?</l>
          <l xml:id="bodllaudmisc108.7.1261">He beth heyman yet, als I wene:</l>
          <l xml:id="bodllaudmisc108.7.1262">He beth heyman er he be ded!"</l>
          <l xml:id="bodllaudmisc108.7.1263">On hise shuldre, of gold red</l>
          <l xml:id="bodllaudmisc108.7.1264">She saw a swithe noble croiz;</l>
          <l xml:id="bodllaudmisc108.7.1265">Of an angel she herde a voyz:</l>
        </lg>
        <lg>
          <l xml:id="bodllaudmisc108.7.1266">"Goldeboru, lat thi sorwe be!</l>
          <l xml:id="bodllaudmisc108.7.1267">For Havelok, that haveth spuset thee,</l>
          <l xml:id="bodllaudmisc108.7.1268">He, kinges sone and kinges eyr,</l>
          <l xml:id="bodllaudmisc108.7.1269">That bikenneth that croiz so fayr</l>
          <l xml:id="bodllaudmisc108.7.1270">It bikenneth more - that he shal</l>
          <l xml:id="bodllaudmisc108.7.1271">Denemark haven and Englond al.</l>
          <l xml:id="bodllaudmisc108.7.1272">He shal ben king strong and stark,</l>
          <l xml:id="bodllaudmisc108.7.1273">Of Engelond and Denemark -</l>
          <l xml:id="bodllaudmisc108.7.1274">That shal thu wit thin eyne seen,</l>
          <l xml:id="bodllaudmisc108.7.1275">And tho shalt quen and levedi ben!"</l>
        </lg>
        <lg>
          <l xml:id="bodllaudmisc108.7.1276">Thanne she havede herd the stevene</l>
          <l xml:id="bodllaudmisc108.7.1277">Of the angel uth of hevene,</l>
          <l xml:id="bodllaudmisc108.7.1278">She was so fele sithes blithe</l>
          <l xml:id="bodllaudmisc108.7.1279">That she ne mithe hire joie mythe,</l>
          <l xml:id="bodllaudmisc108.7.1280">But Havelok sone anon she kiste,</l>
          <l xml:id="bodllaudmisc108.7.1281">And he slep and nouth ne wiste</l>
          <l xml:id="bodllaudmisc108.7.1282">Hwat that aungel havede seyd.</l>
          <l xml:id="bodllaudmisc108.7.1283">Of his slep anon he brayd,</l>
          <l xml:id="bodllaudmisc108.7.1284">And seide, "Lemman, slepes thou?</l>
          <l xml:id="bodllaudmisc108.7.1285">A selkuth drem dremede me now -</l>
        </lg>
        <lg>
          <l xml:id="bodllaudmisc108.7.1286">Herkne now what me haveth met.</l>
          <l xml:id="bodllaudmisc108.7.1287">Me thouthe I was in Denemark set,</l>
          <l xml:id="bodllaudmisc108.7.1288">But on on the moste hil</l>
          <l xml:id="bodllaudmisc108.7.1289">That evere yete cam I til.</l>
          <l xml:id="bodllaudmisc108.7.1290">It was so hey that I wel mouthe</l>
          <l xml:id="bodllaudmisc108.7.1291">Al the werd se, als me thouthe.</l>
          <l xml:id="bodllaudmisc108.7.1292">Als I sat upon that lowe</l>
          <l xml:id="bodllaudmisc108.7.1293">I bigan Denemark for to awe,</l>
          <l xml:id="bodllaudmisc108.7.1294">The borwes and the castles stronge;</l>
          <l xml:id="bodllaudmisc108.7.1295">And mine armes weren so longe</l>
          <l xml:id="bodllaudmisc108.7.1296">That I fadmede al at ones,</l>
          <l xml:id="bodllaudmisc108.7.1297">Denemark with mine longe bones;</l>
          <l xml:id="bodllaudmisc108.7.1298">And thanne I wolde mine armes drawe</l>
          <l xml:id="bodllaudmisc108.7.1299">Til me and hom for to have,</l>
          <l xml:id="bodllaudmisc108.7.1300">Al that evere in Denemark liveden</l>
          <l xml:id="bodllaudmisc108.7.1301">On mine armes faste clyveden;</l>
          <l xml:id="bodllaudmisc108.7.1302">And the stronge castles alle</l>
          <l xml:id="bodllaudmisc108.7.1303">On knes bigunnen for to falle -</l>
          <l xml:id="bodllaudmisc108.7.1304">The keyes fellen at mine fet.</l>
          <l xml:id="bodllaudmisc108.7.1305">Another drem dremede me ek:</l>
          <l xml:id="bodllaudmisc108.7.1306">That ich fley over the salte se</l>
          <l xml:id="bodllaudmisc108.7.1307">Til Engeland, and al with me</l>
          <l xml:id="bodllaudmisc108.7.1308">That evere was in Denemark lyves</l>
          <l xml:id="bodllaudmisc108.7.1309">But bondemen and here wives;</l>
          <l xml:id="bodllaudmisc108.7.1310">And that ich com til Engelond -</l>
          <l xml:id="bodllaudmisc108.7.1311">Al closede it intil min hond,</l>
          <l xml:id="bodllaudmisc108.7.1312">And, Goldeborw, I gaf thee.</l>
          <l xml:id="bodllaudmisc108.7.1313">Deus! lemman, what may this be?"</l>
          <l xml:id="bodllaudmisc108.7.1314">Sho answerede and seyde sone:</l>
          <l xml:id="bodllaudmisc108.7.1315">"Jesu Crist, that made mone,</l>
          <l xml:id="bodllaudmisc108.7.1316">Thine dremes turne to joye . . .</l>
          <l xml:id="bodllaudmisc108.7.1317">That wite thu that sittes in trone!</l>
          <l xml:id="bodllaudmisc108.7.1318">Ne non strong, king ne caysere</l>
          <l xml:id="bodllaudmisc108.7.1319">So thou shalt be, fo thou shalt bere</l>
          <l xml:id="bodllaudmisc108.7.1320">In Engelond corune yet.</l>
          <l xml:id="bodllaudmisc108.7.1321">Denemark shal knele to thi fet;</l>
          <l xml:id="bodllaudmisc108.7.1322">Alle the castles that aren therinne</l>
          <l xml:id="bodllaudmisc108.7.1323">Shaltou, lemman, ful wel winne.</l>
          <l xml:id="bodllaudmisc108.7.1324">I woth so wel so ich it sowe,</l>
          <l xml:id="bodllaudmisc108.7.1325">To thee shole comen heye and lowe,</l>
          <l xml:id="bodllaudmisc108.7.1326">And alle that in Denemark wone -</l>
          <l xml:id="bodllaudmisc108.7.1327">Em and brother, fader and sone,</l>
          <l xml:id="bodllaudmisc108.7.1328">Erl and baroun, dreng and thayn,</l>
          <l xml:id="bodllaudmisc108.7.1329">Knightes and burgeys and sweyn -</l>
          <l xml:id="bodllaudmisc108.7.1330">And mad king heyelike and wel.</l>
          <l xml:id="bodllaudmisc108.7.1331">Denemark shal be thin evere ilc del - </l>
          <l xml:id="bodllaudmisc108.7.1332">Have thou nouth theroffe douthe,</l>
          <l xml:id="bodllaudmisc108.7.1333">Nouth the worth of one nouthe;</l>
          <l xml:id="bodllaudmisc108.7.1334">Theroffe withinne the firste yer</l>
          <l xml:id="bodllaudmisc108.7.1335">Shalt thou ben king of evere il del.</l>
          <l xml:id="bodllaudmisc108.7.1336">But do now als I wile rathe:</l>
          <l xml:id="bodllaudmisc108.7.1337">Nim in wit lithe to Denemark bathe,</l>
          <l xml:id="bodllaudmisc108.7.1338">And do thou nouth on frest this fare -</l>
          <l xml:id="bodllaudmisc108.7.1339">Lith and selthe felawes are.</l>
          <l xml:id="bodllaudmisc108.7.1340">For shal ich nevere blithe be</l>
          <l xml:id="bodllaudmisc108.7.1341">Til I with eyen Denemark se,</l>
          <l xml:id="bodllaudmisc108.7.1342">For ich woth that al the lond</l>
          <l xml:id="bodllaudmisc108.7.1343">Shalt thou haven in thin hond.</l>
          <l xml:id="bodllaudmisc108.7.1344">Prey Grimes sones alle thre,</l>
          <l xml:id="bodllaudmisc108.7.1345">That he wenden forth with the;</l>
          <l xml:id="bodllaudmisc108.7.1346">I wot he wilen the nouth werne - </l>
          <l xml:id="bodllaudmisc108.7.1347">With the wende shulen he yerne,</l>
          <l xml:id="bodllaudmisc108.7.1348">For he loven thee hertelike.</l>
          <l xml:id="bodllaudmisc108.7.1349">Thou maght til he aren quike,</l>
          <l xml:id="bodllaudmisc108.7.1350">Hwore-so he o worde aren;</l>
          <l xml:id="bodllaudmisc108.7.1351">There ship thou do hem swithe yaren,</l>
          <l xml:id="bodllaudmisc108.7.1352">And loke that thou dwelle nouth -</l>
          <l xml:id="bodllaudmisc108.7.1353">Dwelling haveth ofte scathe wrouth."</l>
        </lg>
        <lg>
          <l xml:id="bodllaudmisc108.7.1354">Hwan Havelok herde that she radde,</l>
          <l xml:id="bodllaudmisc108.7.1355">Sone it was day, sone he him cladde,</l>
          <l xml:id="bodllaudmisc108.7.1356">And sone to the kirke yede</l>
          <l xml:id="bodllaudmisc108.7.1357">Or he dide any other dede,</l>
          <l xml:id="bodllaudmisc108.7.1358">And bifor the Rode bigan falle,</l>
          <l xml:id="bodllaudmisc108.7.1359">"Croiz" and "Crist" bi to kalle,</l>
          <l xml:id="bodllaudmisc108.7.1360">And seyde, "Louerd, that all weldes -</l>
          <l xml:id="bodllaudmisc108.7.1361">Wind and water, wodes and feldes -</l>
          <l xml:id="bodllaudmisc108.7.1362">For the holy milce of you,</l>
          <l xml:id="bodllaudmisc108.7.1363">Have merci of me, Louerd, now!</l>
          <l xml:id="bodllaudmisc108.7.1364">And wreke me yet on mi fo</l>
          <l xml:id="bodllaudmisc108.7.1365">That ich saw biforn min eyne slo</l>
          <l xml:id="bodllaudmisc108.7.1366">Mine sistres with a knif,</l>
          <l xml:id="bodllaudmisc108.7.1367">And sithen wolde me mi lyf</l>
          <l xml:id="bodllaudmisc108.7.1368">Have reft, for in the se</l>
          <l xml:id="bodllaudmisc108.7.1369">Bad he Grim have drenched me.</l>
          <l xml:id="bodllaudmisc108.7.1370">He hath mi lond with mikel unrith,</l>
          <l xml:id="bodllaudmisc108.7.1371">With michel wrong, with mikel plith,</l>
          <l xml:id="bodllaudmisc108.7.1372">For I ne misdede him nevere nouth,</l>
          <l xml:id="bodllaudmisc108.7.1373">And haved me to sorwe brouth.</l>
          <l xml:id="bodllaudmisc108.7.1374">He haveth me do mi mete to thigge,</l>
          <l xml:id="bodllaudmisc108.7.1375">And ofte in sorwe and pine ligge.</l>
          <l xml:id="bodllaudmisc108.7.1376">Louerd, have merci of me,</l>
          <l xml:id="bodllaudmisc108.7.1377">And late me wel passe the se -</l>
          <l xml:id="bodllaudmisc108.7.1378">Though ihc have theroffe douthe and kare,</l>
          <l xml:id="bodllaudmisc108.7.1379">Withuten stormes overfare,</l>
          <l xml:id="bodllaudmisc108.7.1380">That I ne drenched therine</l>
          <l xml:id="bodllaudmisc108.7.1381">Ne forfaren for no sinne,</l>
          <l xml:id="bodllaudmisc108.7.1382">And bringe me wel to the lond</l>
          <l xml:id="bodllaudmisc108.7.1383">That Godard haldes in his hond,</l>
          <l xml:id="bodllaudmisc108.7.1384">That is mi rith, everi del -</l>
          <l xml:id="bodllaudmisc108.7.1385">Jesu Crist, thou wost it wel!"</l>
        </lg>
        <lg>
          <l xml:id="bodllaudmisc108.7.1386">Thanne he havede his bede seyd,</l>
          <l xml:id="bodllaudmisc108.7.1387">His offrende on the auter leyd,</l>
          <l xml:id="bodllaudmisc108.7.1388">His leve at Jhesu Crist he tok,</l>
          <l xml:id="bodllaudmisc108.7.1389">And at his swete moder ok,</l>
          <l xml:id="bodllaudmisc108.7.1390">And at the Croiz that he biforn lay;</l>
          <l xml:id="bodllaudmisc108.7.1391">Sithen yede sore grotinde awey.</l>
        </lg>
        <lg>
          <l xml:id="bodllaudmisc108.7.1392">Hwan he com hom, he wore yare,</l>
          <l xml:id="bodllaudmisc108.7.1393">Grimes sones, for to fare</l>
          <l xml:id="bodllaudmisc108.7.1394">Into the se, fishes to gete,</l>
          <l xml:id="bodllaudmisc108.7.1395">That Havelok mithe wel of ete.</l>
          <l xml:id="bodllaudmisc108.7.1396">But Avelok thoughte al another:</l>
          <l xml:id="bodllaudmisc108.7.1397">First he kalde the heldeste brother,</l>
          <l xml:id="bodllaudmisc108.7.1398">Roberd the Rede, bi his name,</l>
          <l xml:id="bodllaudmisc108.7.1399">Wiliam Wenduth and Huwe Raven,</l>
          <l xml:id="bodllaudmisc108.7.1400">Grimes sones alle thre -</l>
          <l xml:id="bodllaudmisc108.7.1401">And seyde, "Lithes now alle to me;</l>
          <l xml:id="bodllaudmisc108.7.1402">Louerdinges, ich wile you shewe</l>
          <l xml:id="bodllaudmisc108.7.1403">A thing of me that ye wel knewe.</l>
          <l xml:id="bodllaudmisc108.7.1404">Mi fader was king of Denshe lond -</l>
          <l xml:id="bodllaudmisc108.7.1405">Denemark was al in his hond</l>
          <l xml:id="bodllaudmisc108.7.1406">The day that he was quik and ded.</l>
          <l xml:id="bodllaudmisc108.7.1407">But thanne havede he wicke red,</l>
          <l xml:id="bodllaudmisc108.7.1408">That he me and Denemark al</l>
          <l xml:id="bodllaudmisc108.7.1409">And mine sistres bitawte a thral;</l>
          <l xml:id="bodllaudmisc108.7.1410">A develes lime he hus bitawhte,</l>
          <l xml:id="bodllaudmisc108.7.1411">And al his lond and al hise authe,</l>
          <l xml:id="bodllaudmisc108.7.1412">For I saw that fule fend</l>
          <l xml:id="bodllaudmisc108.7.1413">Mine sistres slo with hise hend:</l>
          <l xml:id="bodllaudmisc108.7.1414">First he shar a two here throtes,</l>
          <l xml:id="bodllaudmisc108.7.1415">And sithen hem al to grotes,</l>
          <l xml:id="bodllaudmisc108.7.1416">And sithen bad in the se</l>
          <l xml:id="bodllaudmisc108.7.1417">Grim, youre fader, drenchen me.</l>
          <l xml:id="bodllaudmisc108.7.1418">Deplike dede he him swere</l>
          <l xml:id="bodllaudmisc108.7.1419">On bok that he sholde me bere</l>
          <l xml:id="bodllaudmisc108.7.1420">Unto the se and drenchen ine,</l>
          <l xml:id="bodllaudmisc108.7.1421">And wolde taken on him the sinne.</l>
          <l xml:id="bodllaudmisc108.7.1422">But Grim was wis and swithe hende -</l>
          <l xml:id="bodllaudmisc108.7.1423">Wolde he nouth his soule shende;</l>
          <l xml:id="bodllaudmisc108.7.1424">Levere was him to be forsworen</l>
          <l xml:id="bodllaudmisc108.7.1425">Than drenchen me and ben forlorn.</l>
          <l xml:id="bodllaudmisc108.7.1426">But sone bigan he forto fle</l>
          <l xml:id="bodllaudmisc108.7.1427">Fro Denemark for to berthen me.</l>
          <l xml:id="bodllaudmisc108.7.1428">For yif ich havede ther ben funden,</l>
          <l xml:id="bodllaudmisc108.7.1429">Havede he ben slayn or harde bunden,</l>
          <l xml:id="bodllaudmisc108.7.1430">And heye ben hanged on a tre -</l>
          <l xml:id="bodllaudmisc108.7.1431">Havede go for him gold ne fe.</l>
          <l xml:id="bodllaudmisc108.7.1432">Forthi fro Denemark hider he fledde,</l>
          <l xml:id="bodllaudmisc108.7.1433">And me ful fayre and ful wel fedde,</l>
          <l xml:id="bodllaudmisc108.7.1434">So that unto this day</l>
          <l xml:id="bodllaudmisc108.7.1435">Have ich ben fed and fostred ay.</l>
          <l xml:id="bodllaudmisc108.7.1436">But now ich am up to that helde</l>
          <l xml:id="bodllaudmisc108.7.1437">Cumen that ich may wepne welde,</l>
          <l xml:id="bodllaudmisc108.7.1438">And I may grete dintes yeve,</l>
          <l xml:id="bodllaudmisc108.7.1439">Shal I nevere hwil ich lyve</l>
          <l xml:id="bodllaudmisc108.7.1440">Ben glad til that ich Denemark se!</l>
          <l xml:id="bodllaudmisc108.7.1441">I preie you that ye wende with me,</l>
          <l xml:id="bodllaudmisc108.7.1442">And ich may mak you riche men;</l>
          <l xml:id="bodllaudmisc108.7.1443">Ilk of you shal have castles ten,</l>
          <l xml:id="bodllaudmisc108.7.1444">And the lond that thor til longes -</l>
          <l xml:id="bodllaudmisc108.7.1445">Borwes, tunes, wodes, and wonges.</l>
        </lg>
        <lg>
          <!-- Lacuna in the MS of about 180 lines. Unlike the edition, here line numbers continue sequentially from above. -->
          <l xml:id="bodllaudmisc108.7.1446">"With swilk als ich byen shal.</l>
          <l xml:id="bodllaudmisc108.7.1447">Ther of biseche you now leve</l>
          <l xml:id="bodllaudmisc108.7.1448">Wile ich speke with non other reve</l>
          <l xml:id="bodllaudmisc108.7.1449">But with thee, that justise are,</l>
          <l xml:id="bodllaudmisc108.7.1450">That I mithe seken mi ware</l>
          <l xml:id="bodllaudmisc108.7.1451">In gode borwes up and doun,</l>
          <l xml:id="bodllaudmisc108.7.1452">And faren ich wile fro tun to tun."</l>
          <l xml:id="bodllaudmisc108.7.1453">A gold ring drow he forth anon -</l>
          <l xml:id="bodllaudmisc108.7.1454">An hundred pund was worth the ston - </l>
          <l xml:id="bodllaudmisc108.7.1455">And yaf it Ubbe for to spede.</l>
          <l xml:id="bodllaudmisc108.7.1456">He was ful wis that first yaf mede;</l>
          <l xml:id="bodllaudmisc108.7.1457">And so was Havelok ful wis here:</l>
          <l xml:id="bodllaudmisc108.7.1458">He solde his gold ring ful dere -</l>
          <l xml:id="bodllaudmisc108.7.1459">Was nevere non so dere sold</l>
          <l xml:id="bodllaudmisc108.7.1460">Fro chapmen, neyther yung ne old.</l>
          <l xml:id="bodllaudmisc108.7.1461">That sholen ye forthward ful wel heren,</l>
          <l xml:id="bodllaudmisc108.7.1462">Yif that ye wile the storie heren.</l>
        </lg>
        <lg>
          <l xml:id="bodllaudmisc108.7.1463">Hwan Ubbe havede the gold ring,</l>
          <l xml:id="bodllaudmisc108.7.1464">Havede he yovenet for no thing,</l>
          <l xml:id="bodllaudmisc108.7.1465">Nouth for the borw evere ilk del.</l>
          <l xml:id="bodllaudmisc108.7.1466">Havelok bihel he swithe wel,</l>
          <l xml:id="bodllaudmisc108.7.1467">Hw he was wel of bones maked,</l>
          <l xml:id="bodllaudmisc108.7.1468">Brod in the sholdres, ful wel schaped,</l>
          <l xml:id="bodllaudmisc108.7.1469">Thicke in the brest, of bodi long -</l>
          <l xml:id="bodllaudmisc108.7.1470">He semede wel to ben wel strong.</l>
          <l xml:id="bodllaudmisc108.7.1471">"Deus!" hwat Ubbe, "Qui ne were he knith?</l>
          <l xml:id="bodllaudmisc108.7.1472">I woth that he is swithe with!</l>
          <l xml:id="bodllaudmisc108.7.1473">Betere semede him to bere</l>
          <l xml:id="bodllaudmisc108.7.1474">Helm on heved, sheld and spere,</l>
          <l xml:id="bodllaudmisc108.7.1475">Thanne to beye and selle ware -</l>
          <l xml:id="bodllaudmisc108.7.1476">Allas, that he shal therwith fare!</l>
          <l xml:id="bodllaudmisc108.7.1477">Goddot! Wile he trowe me,</l>
          <l xml:id="bodllaudmisc108.7.1478">Chaffare shal he late be."</l>
        </lg>
        <lg>
          <l xml:id="bodllaudmisc108.7.1479">Netheles he seyde sone:</l>
          <l xml:id="bodllaudmisc108.7.1480">"Havelok, have thi bone!</l>
          <l xml:id="bodllaudmisc108.7.1481">And I ful wel rede thee</l>
          <l xml:id="bodllaudmisc108.7.1482">That thou come and ete with me</l>
          <l xml:id="bodllaudmisc108.7.1483">Today, thou and thi fayre wif</l>
          <l xml:id="bodllaudmisc108.7.1484">That thou lovest al so thi lif.</l>
          <l xml:id="bodllaudmisc108.7.1485">And have thou of hire no drede -</l>
          <l xml:id="bodllaudmisc108.7.1486">Shal hire no man shame bede.</l>
          <l xml:id="bodllaudmisc108.7.1487">Bi the fey that I owe to thee,</l>
          <l xml:id="bodllaudmisc108.7.1488">Ther of shal I me self borw be."</l>
          <l xml:id="bodllaudmisc108.7.1489">Havelok herde that he bad,</l>
          <l xml:id="bodllaudmisc108.7.1490">And thow was he ful sore drad</l>
          <l xml:id="bodllaudmisc108.7.1491">With him to ete, for hise wif;</l>
          <l xml:id="bodllaudmisc108.7.1492">For him wore levere that his lif</l>
          <l xml:id="bodllaudmisc108.7.1493">Him wore reft, than she in blame</l>
          <l xml:id="bodllaudmisc108.7.1494">Felle or lauthe ani shame.</l>
          <l xml:id="bodllaudmisc108.7.1495">Hwanne he havede his wille yat,</l>
          <l xml:id="bodllaudmisc108.7.1496">The stede that he onne sat</l>
          <l xml:id="bodllaudmisc108.7.1497">Smot Ubbe with spures faste,</l>
          <l xml:id="bodllaudmisc108.7.1498">And forth awey, but at the laste,</l>
          <l xml:id="bodllaudmisc108.7.1499">Or he fro him ferde,</l>
          <l xml:id="bodllaudmisc108.7.1500">Seyde he, that his folk herde:</l>
          <l xml:id="bodllaudmisc108.7.1501">"Loke that ye comen bethe,</l>
          <l xml:id="bodllaudmisc108.7.1502">For ich it wile and ich it rede."</l>
        </lg>
        <lg>
          <l xml:id="bodllaudmisc108.7.1503">Havelok ne durste, the he were adrad,</l>
          <l xml:id="bodllaudmisc108.7.1504">Nouth withsitten that Ubbe bad.</l>
          <l xml:id="bodllaudmisc108.7.1505">His wif he dide with him lede -</l>
          <l xml:id="bodllaudmisc108.7.1506">Unto the heye curt he yede.</l>
          <l xml:id="bodllaudmisc108.7.1507">Roberd hire ledde, that was red,</l>
          <l xml:id="bodllaudmisc108.7.1508">That havede tholed for hire the ded</l>
          <l xml:id="bodllaudmisc108.7.1509">Or ani havede hire misseyd,</l>
          <l xml:id="bodllaudmisc108.7.1510">Or hand with ivele onne leyd.</l>
          <l xml:id="bodllaudmisc108.7.1511">Willam Wendut was that other</l>
          <l xml:id="bodllaudmisc108.7.1512">That hire ledde, Roberdes brother,</l>
          <l xml:id="bodllaudmisc108.7.1513">That was with at alle nedes.</l>
          <l xml:id="bodllaudmisc108.7.1514">Wel is him that god man fedes!</l>
          <l xml:id="bodllaudmisc108.7.1515">Than he weren comen to the halle,</l>
          <l xml:id="bodllaudmisc108.7.1516">Biforen Ubbe and hise men alle,</l>
          <l xml:id="bodllaudmisc108.7.1517">Ubbe stirte hem ageyn,</l>
          <l xml:id="bodllaudmisc108.7.1518">And mani a knith and mani a sweyn,</l>
          <l xml:id="bodllaudmisc108.7.1519">Hem for to se and for to shewe.</l>
          <l xml:id="bodllaudmisc108.7.1520">Tho stod Havelok als a lowe</l>
          <l xml:id="bodllaudmisc108.7.1521">Aboven that ther inne wore,</l>
          <l xml:id="bodllaudmisc108.7.1522">Rith al bi the heved more</l>
          <l xml:id="bodllaudmisc108.7.1523">Thanne ani that ther inne stod.</l>
          <l xml:id="bodllaudmisc108.7.1524">Tho was Ubbe blithe of mod</l>
          <l xml:id="bodllaudmisc108.7.1525">That he saw him so fayr and hende;</l>
          <l xml:id="bodllaudmisc108.7.1526">Fro him ne mithe his herte wende,</l>
          <l xml:id="bodllaudmisc108.7.1527">Ne fro him, ne fro his wif -</l>
          <l xml:id="bodllaudmisc108.7.1528">He lovede hem sone so his lif.</l>
          <l xml:id="bodllaudmisc108.7.1529">Weren non in Denemark that him thouthe</l>
          <l xml:id="bodllaudmisc108.7.1530">That he so mikel love mouthe.</l>
          <l xml:id="bodllaudmisc108.7.1531">More he lovede Havelok one</l>
          <l xml:id="bodllaudmisc108.7.1532">Than al Denemark, bi mine wone.</l>
          <l xml:id="bodllaudmisc108.7.1533">Loke now, hw God helpen kan</l>
          <l xml:id="bodllaudmisc108.7.1534">O mani wise wif and man!</l>
        </lg>
        <lg>
          <l xml:id="bodllaudmisc108.7.1535">Hwan it was comen time to ete,</l>
          <l xml:id="bodllaudmisc108.7.1536">Hise wif dede Ubbe sone in fete,</l>
          <l xml:id="bodllaudmisc108.7.1537">And til hire seyde al on gamen,</l>
          <l xml:id="bodllaudmisc108.7.1538">"Dame, thou and Havelok shulen ete samen,</l>
          <l xml:id="bodllaudmisc108.7.1539">And Goldeboru shal ete wit me,</l>
          <l xml:id="bodllaudmisc108.7.1540">That is so fayr so flour on tre.</l>
          <l xml:id="bodllaudmisc108.7.1541">In al Denemark is wimman non</l>
          <l xml:id="bodllaudmisc108.7.1542">So fayr so sche, by Seint Johan."</l>
          <l xml:id="bodllaudmisc108.7.1543">Thanne were set and bord leyd,</l>
          <l xml:id="bodllaudmisc108.7.1544">And the beneysun was seyd,</l>
          <l xml:id="bodllaudmisc108.7.1545">Biforn hem com the beste mete</l>
          <l xml:id="bodllaudmisc108.7.1546">That king or cayser wolde ete:</l>
          <l xml:id="bodllaudmisc108.7.1547">Kranes, swannes, veneysun,</l>
          <l xml:id="bodllaudmisc108.7.1548">Lax, lampreys, and god sturgun,</l>
          <l xml:id="bodllaudmisc108.7.1549">Pyment to drinke and god claré,</l>
          <l xml:id="bodllaudmisc108.7.1550">Win hwit and red, ful god plenté -</l>
          <l xml:id="bodllaudmisc108.7.1551">Was ther inne no page so lite</l>
          <l xml:id="bodllaudmisc108.7.1552">That evere wolde ale bite.</l>
          <l xml:id="bodllaudmisc108.7.1553">Of the mete forto telle</l>
          <l xml:id="bodllaudmisc108.7.1554">Ne of the win bidde I nout dwelle;</l>
          <l xml:id="bodllaudmisc108.7.1555">That is the storie for to lenge -</l>
          <l xml:id="bodllaudmisc108.7.1556">It wolde anuye this fayre genge.</l>
          <l xml:id="bodllaudmisc108.7.1557">But hwan he haveden the kilthing deyled</l>
          <l xml:id="bodllaudmisc108.7.1558">And fele sithe haveden wosseyled,</l>
          <l xml:id="bodllaudmisc108.7.1559">With gode drinkes seten longe,</l>
          <l xml:id="bodllaudmisc108.7.1560">And it was time for to gonge,</l>
          <l xml:id="bodllaudmisc108.7.1561">Ilk man to ther he cam fro,</l>
          <l xml:id="bodllaudmisc108.7.1562">Thouthe Ubbe, "If I late hem go,</l>
          <l xml:id="bodllaudmisc108.7.1563">Thus one foure, withuten mo,</l>
          <l xml:id="bodllaudmisc108.7.1564">So mote ich brouke finger or to,</l>
          <l xml:id="bodllaudmisc108.7.1565">For this wimman bes mikel wo!</l>
          <l xml:id="bodllaudmisc108.7.1566">For hire shal men hire louerd slo."</l>
          <l xml:id="bodllaudmisc108.7.1567">He tok sone knithes ten,</l>
          <l xml:id="bodllaudmisc108.7.1568">And wel sixti other men</l>
          <l xml:id="bodllaudmisc108.7.1569">Wit gode bowes and with gleives,</l>
          <l xml:id="bodllaudmisc108.7.1570">And sende hem unto the greyves,</l>
          <l xml:id="bodllaudmisc108.7.1571">The beste man of al the toun,</l>
          <l xml:id="bodllaudmisc108.7.1572">That was named Bernard Brun -</l>
          <l xml:id="bodllaudmisc108.7.1573">And bad him als he lovede his lif,</l>
          <l xml:id="bodllaudmisc108.7.1574">Havelok wel yemen and his wif,</l>
          <l xml:id="bodllaudmisc108.7.1575">And wel do wayten al the nith</l>
          <l xml:id="bodllaudmisc108.7.1576">Til the other day that it were lith.</l>
          <l xml:id="bodllaudmisc108.7.1577">Bernard was trewe and swithe with,</l>
          <l xml:id="bodllaudmisc108.7.1578">In al the borw ne was no knith</l>
          <l xml:id="bodllaudmisc108.7.1579">That betere couthe on stede riden,</l>
          <l xml:id="bodllaudmisc108.7.1580">Helm on heved ne swerd bi side.</l>
          <l xml:id="bodllaudmisc108.7.1581">Havelok he gladlike understod</l>
          <l xml:id="bodllaudmisc108.7.1582">With mikel love and herte god,</l>
          <l xml:id="bodllaudmisc108.7.1583">And dide greythe a super riche</l>
          <l xml:id="bodllaudmisc108.7.1584">Al so he was no with chinche</l>
          <l xml:id="bodllaudmisc108.7.1585">To his bihove everil del,</l>
          <l xml:id="bodllaudmisc108.7.1586">That he mithe supe swithe wel.</l>
        </lg>
        <lg>
          <l xml:id="bodllaudmisc108.7.1587">Al so he seten and sholde soupe,</l>
          <l xml:id="bodllaudmisc108.7.1588">So comes a ladde in a joupe,</l>
          <l xml:id="bodllaudmisc108.7.1589">And with him sixti other stronge</l>
          <l xml:id="bodllaudmisc108.7.1590">With swerdes drawen and knives longe,</l>
          <l xml:id="bodllaudmisc108.7.1591">Ilkan in hande a ful god gleive,</l>
          <l xml:id="bodllaudmisc108.7.1592">And seyde, "Undo, Bernard the greyve!</l>
          <l xml:id="bodllaudmisc108.7.1593">Undo swithe and lat us in,</l>
          <l xml:id="bodllaudmisc108.7.1594">Or thu art ded, bi Seint Austin!"</l>
          <l xml:id="bodllaudmisc108.7.1595">Bernard stirt up, that was ful big,</l>
          <l xml:id="bodllaudmisc108.7.1596">And caste a brinie upon his rig,</l>
          <l xml:id="bodllaudmisc108.7.1597">And grop an ax that was ful god -</l>
          <l xml:id="bodllaudmisc108.7.1598">Lep to the dore so he wore wod,</l>
          <l xml:id="bodllaudmisc108.7.1599">And seyde, "Hwat are ye, that ar ther-oute,</l>
          <l xml:id="bodllaudmisc108.7.1600">That thus biginnen for to stroute?</l>
          <l xml:id="bodllaudmisc108.7.1601">Goth henne swithe, fule theves,</l>
          <l xml:id="bodllaudmisc108.7.1602">For, bi the Louerd that man on leves,</l>
          <l xml:id="bodllaudmisc108.7.1603">Shol ich casten the dore open,</l>
          <l xml:id="bodllaudmisc108.7.1604">Summe of you shal ich drepen,</l>
          <l xml:id="bodllaudmisc108.7.1605">And the othre shal ich kesten</l>
          <l xml:id="bodllaudmisc108.7.1606">In feteres and ful faste festen!</l>
          <l xml:id="bodllaudmisc108.7.1607">"Hwat have ye seid?" quoth a ladde,</l>
          <l xml:id="bodllaudmisc108.7.1608">"Wenestu that we ben adradde?</l>
          <l xml:id="bodllaudmisc108.7.1609">We shole at this dore gonge</l>
          <l xml:id="bodllaudmisc108.7.1610">Maugre thin, carl, or outh longe."</l>
          <l xml:id="bodllaudmisc108.7.1611">He gripen sone a bulder ston</l>
          <l xml:id="bodllaudmisc108.7.1612">And let it fleye, ful god won,</l>
          <l xml:id="bodllaudmisc108.7.1613">Agen the dore, that it to-rof.</l>
          <l xml:id="bodllaudmisc108.7.1614">Avelok it saw, and thider drof</l>
          <l xml:id="bodllaudmisc108.7.1615">And the barre sone ut drow,</l>
          <l xml:id="bodllaudmisc108.7.1616">That was unride and gret ynow,</l>
          <l xml:id="bodllaudmisc108.7.1617">And caste the dore open wide</l>
          <l xml:id="bodllaudmisc108.7.1618">And seide, "Her shal I now abide!</l>
          <l xml:id="bodllaudmisc108.7.1619">Comes swithe unto me - </l>
          <l xml:id="bodllaudmisc108.7.1620">Datheyt hwo you henne fle!"</l>
          <l xml:id="bodllaudmisc108.7.1621">"No," quodh on, "that shaltou coupe;"</l>
          <l xml:id="bodllaudmisc108.7.1622">And bigan til him to loupe,</l>
          <l xml:id="bodllaudmisc108.7.1623">In his hond his swerd ut drawe,</l>
          <l xml:id="bodllaudmisc108.7.1624">Havelok he wende thore have slawe,</l>
          <l xml:id="bodllaudmisc108.7.1625">And with him comen other two</l>
          <l xml:id="bodllaudmisc108.7.1626">That him wolde of live have do.</l>
          <l xml:id="bodllaudmisc108.7.1627">Havelok lifte up the dore tre</l>
          <l xml:id="bodllaudmisc108.7.1628">And at a dint he slow hem thre.</l>
          <l xml:id="bodllaudmisc108.7.1629">Was non of hem that hise hernes</l>
          <l xml:id="bodllaudmisc108.7.1630">Ne lay ther ute ageyn the sternes.</l>
          <l xml:id="bodllaudmisc108.7.1631">The ferthe that he sithen mette</l>
          <l xml:id="bodllaudmisc108.7.1632">Wit the barre so he him grette</l>
          <l xml:id="bodllaudmisc108.7.1633">Bifor the heved that the rith eye</l>
          <l xml:id="bodllaudmisc108.7.1634">Ut of the hole made he fleye,</l>
          <l xml:id="bodllaudmisc108.7.1635">And sithe clapte him on the crune</l>
          <l xml:id="bodllaudmisc108.7.1636">So that he stan ded fel thor dune.</l>
          <l xml:id="bodllaudmisc108.7.1637">The fifte that he overtok</l>
          <l xml:id="bodllaudmisc108.7.1638">Gaf he a ful sor dint ok,</l>
          <l xml:id="bodllaudmisc108.7.1639">Bitween the sholdres ther he stod,</l>
          <l xml:id="bodllaudmisc108.7.1640">That he spen his herte blod.</l>
          <l xml:id="bodllaudmisc108.7.1641">The sixte wende for to fle,</l>
          <l xml:id="bodllaudmisc108.7.1642">And he clapte him with the tre</l>
          <l xml:id="bodllaudmisc108.7.1643">Rith in the fule necke so</l>
          <l xml:id="bodllaudmisc108.7.1644">That he smot hise necke on to.</l>
          <l xml:id="bodllaudmisc108.7.1645">Thanne the sixe weren doun feld,</l>
          <l xml:id="bodllaudmisc108.7.1646">The seventhe brayd ut his swerd</l>
          <l xml:id="bodllaudmisc108.7.1647">And wolde Havelok riht in the eye;</l>
          <l xml:id="bodllaudmisc108.7.1648">And Havelok let the barre fleye</l>
          <l xml:id="bodllaudmisc108.7.1649">And smot him sone agheyn the brest,</l>
          <l xml:id="bodllaudmisc108.7.1650">That havede he nevere schrifte of prest</l>
          <l xml:id="bodllaudmisc108.7.1651">For he was ded on lesse hwile</l>
          <l xml:id="bodllaudmisc108.7.1652">Than men mouthe renne a mile.</l>
          <l xml:id="bodllaudmisc108.7.1653">Alle the othere weren ful kene;</l>
          <l xml:id="bodllaudmisc108.7.1654">A red they taken hem bitwene</l>
          <l xml:id="bodllaudmisc108.7.1655">That he sholde him bihalve,</l>
          <l xml:id="bodllaudmisc108.7.1656">And brisen so that wit no salve</l>
          <l xml:id="bodllaudmisc108.7.1657">Ne sholde him helen leche non.</l>
          <l xml:id="bodllaudmisc108.7.1658">They drowen ut swerdes, ful god won,</l>
          <l xml:id="bodllaudmisc108.7.1659">And shoten on him so don on bere</l>
          <l xml:id="bodllaudmisc108.7.1660">Dogges that wolden him to-tere,</l>
          <l xml:id="bodllaudmisc108.7.1661">Thanne men doth the bere beyte.</l>
          <l xml:id="bodllaudmisc108.7.1662">The laddes were kaske and teyte</l>
          <l xml:id="bodllaudmisc108.7.1663">And umbiyeden him ilkon.</l>
          <l xml:id="bodllaudmisc108.7.1664">Sum smot with tre and sum wit ston,</l>
          <l xml:id="bodllaudmisc108.7.1665">Summe putten with gleyve in bac and side</l>
          <l xml:id="bodllaudmisc108.7.1666">And yeven wundes longe and wide</l>
          <l xml:id="bodllaudmisc108.7.1667">In twenti stedes and wel mo,</l>
          <l xml:id="bodllaudmisc108.7.1668">Fro the croune til the to.</l>
          <l xml:id="bodllaudmisc108.7.1669">Hwan he saw that, he was wod</l>
          <l xml:id="bodllaudmisc108.7.1670">And was it ferlik hw he stod!</l>
          <l xml:id="bodllaudmisc108.7.1671">For the blod ran of his sides</l>
          <l xml:id="bodllaudmisc108.7.1672">So water that fro the welle glides.</l>
          <l xml:id="bodllaudmisc108.7.1673">But thanne bigan he for to mowe</l>
          <l xml:id="bodllaudmisc108.7.1674">With the barre, and let hem shewe</l>
          <l xml:id="bodllaudmisc108.7.1675">Hw he couthe sore smite;</l>
          <l xml:id="bodllaudmisc108.7.1676">For was ther non, long ne lite,</l>
          <l xml:id="bodllaudmisc108.7.1677">That he mouthe overtake,</l>
          <l xml:id="bodllaudmisc108.7.1678">That he ne garte his croune krake,</l>
          <l xml:id="bodllaudmisc108.7.1679">So that on a litel stund,</l>
          <l xml:id="bodllaudmisc108.7.1680">Felde he twenti to the grund.</l>
        </lg>
        <lg>
          <l xml:id="bodllaudmisc108.7.1681">Tho bigan gret dine to rise,</l>
          <l xml:id="bodllaudmisc108.7.1682">For the laddes on ilke wise</l>
          <l xml:id="bodllaudmisc108.7.1683">Him asayleden with grete dintes,</l>
          <l xml:id="bodllaudmisc108.7.1684">Fro fer he sto[n]den him with flintes,</l>
          <l xml:id="bodllaudmisc108.7.1685">And gleyves schoten him fro ferne,</l>
          <l xml:id="bodllaudmisc108.7.1686">For drepen him he wolden yerne;</l>
          <l xml:id="bodllaudmisc108.7.1687">But dursten he newhen him nomore</l>
          <l xml:id="bodllaudmisc108.7.1688">Thanne he bor or leun wore.</l>
        </lg>
        <lg>
          <l xml:id="bodllaudmisc108.7.1689">Huwe Raven that dine herde,</l>
          <l xml:id="bodllaudmisc108.7.1690">And thowthe wel that men misferde</l>
          <l xml:id="bodllaudmisc108.7.1691">With his louerd for his wif</l>
          <l xml:id="bodllaudmisc108.7.1692">And grop an ore and a long knif,</l>
          <l xml:id="bodllaudmisc108.7.1693">And thider drof al so an hert,</l>
          <l xml:id="bodllaudmisc108.7.1694">And cham ther on a litel stert</l>
          <l xml:id="bodllaudmisc108.7.1695">And saw how the laddes wode</l>
          <l xml:id="bodllaudmisc108.7.1696">Havelok his louerd umbistode,</l>
          <l xml:id="bodllaudmisc108.7.1697">And beten on him so doth the smith</l>
          <l xml:id="bodllaudmisc108.7.1698">With the hamer on the stith.</l>
          <l xml:id="bodllaudmisc108.7.1699">"Allas!" hwat Hwe, "that I was boren!</l>
          <l xml:id="bodllaudmisc108.7.1700">That evere et ich bred of koren!</l>
          <l xml:id="bodllaudmisc108.7.1701">That ich here this sorwe se!</l>
          <l xml:id="bodllaudmisc108.7.1702">Roberd! Willam! Hware ar ye?</l>
          <l xml:id="bodllaudmisc108.7.1703">Gripeth ether unker a god tre</l>
          <l xml:id="bodllaudmisc108.7.1704">And late we nouth thise doges fle</l>
          <l xml:id="bodllaudmisc108.7.1705">Til ure louerd wreke be.</l>
          <l xml:id="bodllaudmisc108.7.1706">Cometh swithe, and folwes me:</l>
          <l xml:id="bodllaudmisc108.7.1707">Ich have in honde a ful god ore -</l>
          <l xml:id="bodllaudmisc108.7.1708">Datheit wo ne smite sore!"</l>
          <l xml:id="bodllaudmisc108.7.1709">"Ya! leve, ya!" quod Roberd sone,</l>
          <l xml:id="bodllaudmisc108.7.1710">"We haven ful god lith of the mone."</l>
          <l xml:id="bodllaudmisc108.7.1711">Roberd grop a staf strong and gret,</l>
          <l xml:id="bodllaudmisc108.7.1712">That mouthe ful wel bere a net,</l>
          <l xml:id="bodllaudmisc108.7.1713">And Willam Wendut grop a tre</l>
          <l xml:id="bodllaudmisc108.7.1714">Mikel grettere than his the,</l>
          <l xml:id="bodllaudmisc108.7.1715">And Bernard held his ax ful faste</l>
          <l xml:id="bodllaudmisc108.7.1716">I seye was he nouthe the laste!</l>
          <l xml:id="bodllaudmisc108.7.1717">And lopen forth so he weren wode</l>
          <l xml:id="bodllaudmisc108.7.1718">To the laddes ther he stode,</l>
          <l xml:id="bodllaudmisc108.7.1719">And yaf hem wundes swithe grete;</l>
          <l xml:id="bodllaudmisc108.7.1720">Ther mithe men wel se boyes bete,</l>
          <l xml:id="bodllaudmisc108.7.1721">And ribbes in here sides breke</l>
          <l xml:id="bodllaudmisc108.7.1722">And Havelok on hem wel wreke.</l>
          <l xml:id="bodllaudmisc108.7.1723">He broken armes, he broken knes,</l>
          <l xml:id="bodllaudmisc108.7.1724">He broken shankes, he broken thes.</l>
          <l xml:id="bodllaudmisc108.7.1725">He dide the blod there renne dune</l>
          <l xml:id="bodllaudmisc108.7.1726">To the fet rith fro the crune,</l>
          <l xml:id="bodllaudmisc108.7.1727">For was ther spared heved non.</l>
          <l xml:id="bodllaudmisc108.7.1728">He leyden on hevedes ful god won,</l>
          <l xml:id="bodllaudmisc108.7.1729">And made croune breke and crake</l>
          <l xml:id="bodllaudmisc108.7.1730">Of the broune and of the blake.</l>
          <l xml:id="bodllaudmisc108.7.1731">He maden here backes al so bloute</l>
          <l xml:id="bodllaudmisc108.7.1732">Als here wombes and made hem rowte</l>
          <l xml:id="bodllaudmisc108.7.1733">Als he weren kradelbarnes -</l>
          <l xml:id="bodllaudmisc108.7.1734">So dos the child that moder tharnes.</l>
        </lg>
        <lg>
          <l xml:id="bodllaudmisc108.7.1735">Datheit the recke! For he it servede.</l>
          <l xml:id="bodllaudmisc108.7.1736">Hwat dide he thore? Weren he werewed.</l>
          <l xml:id="bodllaudmisc108.7.1737">So longe haveden he but and bet</l>
          <l xml:id="bodllaudmisc108.7.1738">With neves under hernes set</l>
          <l xml:id="bodllaudmisc108.7.1739">That of tho sixti men and on</l>
          <l xml:id="bodllaudmisc108.7.1740">Ne wente ther awey lives non.</l>
        </lg>
        <lg>
          <l xml:id="bodllaudmisc108.7.1741">On the morwen, hwan it was day,</l>
          <l xml:id="bodllaudmisc108.7.1742">Ilc on other wirwed lay</l>
          <l xml:id="bodllaudmisc108.7.1743">Als it were dogges that weren henged;</l>
          <l xml:id="bodllaudmisc108.7.1744">And summe leye in dikes slenget,</l>
          <l xml:id="bodllaudmisc108.7.1745">And summe in gripes bi the her</l>
          <l xml:id="bodllaudmisc108.7.1746">Drawen ware and laten ther.</l>
          <l xml:id="bodllaudmisc108.7.1747">Sket cam tiding intil Ubbe</l>
          <l xml:id="bodllaudmisc108.7.1748">That Havelok havede with a clubbe</l>
          <l xml:id="bodllaudmisc108.7.1749">Of hise slawen sixti and on</l>
          <l xml:id="bodllaudmisc108.7.1750">Sergaunz, the beste that mihten gon.</l>
          <l xml:id="bodllaudmisc108.7.1751">"Deus," quoth Ubbe, "Hwat may this be?</l>
          <l xml:id="bodllaudmisc108.7.1752">Betere is I nime miself and se</l>
          <l xml:id="bodllaudmisc108.7.1753">That this baret on hwat is wold</l>
          <l xml:id="bodllaudmisc108.7.1754">Thanne I sende yunge or old;</l>
          <l xml:id="bodllaudmisc108.7.1755">For yif I sende him unto,</l>
          <l xml:id="bodllaudmisc108.7.1756">I wene men sholde him shame do,</l>
          <l xml:id="bodllaudmisc108.7.1757">And that ne wolde ich for no thing.</l>
          <l xml:id="bodllaudmisc108.7.1758">I love him wel, bi Heveneking -</l>
          <l xml:id="bodllaudmisc108.7.1759">Me wore levere I wore lame</l>
          <l xml:id="bodllaudmisc108.7.1760">Thanne men dide him ani shame</l>
          <l xml:id="bodllaudmisc108.7.1761">Or tok or onne handes leyde</l>
          <l xml:id="bodllaudmisc108.7.1762">Unornelike or shame seyde."</l>
          <l xml:id="bodllaudmisc108.7.1763">He lep up on a stede lith,</l>
          <l xml:id="bodllaudmisc108.7.1764">And with him mani a noble knith,</l>
          <l xml:id="bodllaudmisc108.7.1765">And ferde forth unto the tun,</l>
          <l xml:id="bodllaudmisc108.7.1766">And dide calle Bernard Brun</l>
          <l xml:id="bodllaudmisc108.7.1767">Ut of his hus wan he ther cam;</l>
          <l xml:id="bodllaudmisc108.7.1768">And Bernard sone ageyn nam,</l>
          <l xml:id="bodllaudmisc108.7.1769">Al to-tused and al to-torn,</l>
          <l xml:id="bodllaudmisc108.7.1770">Ner al so naked so he was born</l>
          <l xml:id="bodllaudmisc108.7.1771">And al to-brised, bac and the.</l>
          <l xml:id="bodllaudmisc108.7.1772">Quoth Ubbe, "Bernard, hwat is thee?</l>
          <l xml:id="bodllaudmisc108.7.1773">Hwo haves thee thus ille maked,</l>
          <l xml:id="bodllaudmisc108.7.1774">Thus to-riven and al mad naked?"</l>
          <l xml:id="bodllaudmisc108.7.1775">"Louerd, merci," quot he sone,</l>
          <l xml:id="bodllaudmisc108.7.1776">"Tonicht, al so ros the mone,</l>
          <l xml:id="bodllaudmisc108.7.1777">Comen her mo than sixti theves</l>
          <l xml:id="bodllaudmisc108.7.1778">With lokene copes and wide sleves,</l>
          <l xml:id="bodllaudmisc108.7.1779">Me for to robben and to pine,</l>
          <l xml:id="bodllaudmisc108.7.1780">And for to drepe me and mine.</l>
          <l xml:id="bodllaudmisc108.7.1781">Mi dore he broken up ful sket,</l>
          <l xml:id="bodllaudmisc108.7.1782">And wolde me binden hond and fet.</l>
          <l xml:id="bodllaudmisc108.7.1783">Wan the godemen that sawe,</l>
          <l xml:id="bodllaudmisc108.7.1784">Havelok and he that bi the wowe</l>
          <l xml:id="bodllaudmisc108.7.1785">Leye, he stirten up sone onon</l>
          <l xml:id="bodllaudmisc108.7.1786">And summe grop tre and sum grop ston</l>
          <l xml:id="bodllaudmisc108.7.1787">And drive hem ut, thei he weren crus,</l>
          <l xml:id="bodllaudmisc108.7.1788">So dogges ut of milne-hous.</l>
          <l xml:id="bodllaudmisc108.7.1789">Havelok grop the dore-tre,</l>
          <l xml:id="bodllaudmisc108.7.1790">And a dint he slow hem thre.</l>
          <l xml:id="bodllaudmisc108.7.1791">He is the beste man at nede</l>
          <l xml:id="bodllaudmisc108.7.1792">That everemar shal ride stede -</l>
          <l xml:id="bodllaudmisc108.7.1793">Als helpe God, bi mine wone</l>
          <l xml:id="bodllaudmisc108.7.1794">A thousend men his he worth one!</l>
          <l xml:id="bodllaudmisc108.7.1795">Yif he ne were, ich were now ded - </l>
          <l xml:id="bodllaudmisc108.7.1796">So have ich don mi soule red!</l>
          <l xml:id="bodllaudmisc108.7.1797">But it is of him mikel sinne:</l>
          <l xml:id="bodllaudmisc108.7.1798">He maden him swilke woundes thrinne</l>
          <l xml:id="bodllaudmisc108.7.1799">That of the altherleste wounde</l>
          <l xml:id="bodllaudmisc108.7.1800">Were a stede brouht to grunde.</l>
          <l xml:id="bodllaudmisc108.7.1801">He haves a wunde in the side</l>
          <l xml:id="bodllaudmisc108.7.1802">With a gleyve ful unride;</l>
          <l xml:id="bodllaudmisc108.7.1803">And he haves on thoru his arum</l>
          <l xml:id="bodllaudmisc108.7.1804">Ther of is full mikel harum;</l>
          <l xml:id="bodllaudmisc108.7.1805">And he haves on thoru his the -</l>
          <l xml:id="bodllaudmisc108.7.1806">The unrideste that men may se.</l>
          <l xml:id="bodllaudmisc108.7.1807">And othe wundes haves he stronge,</l>
          <l xml:id="bodllaudmisc108.7.1808">Mo than twenti, swithe longe.</l>
          <l xml:id="bodllaudmisc108.7.1809">But sithen he havede lauth the sor</l>
          <l xml:id="bodllaudmisc108.7.1810">Of the wundes, was nevere bor</l>
          <l xml:id="bodllaudmisc108.7.1811">That so fauth, so he fauth thanne!</l>
          <l xml:id="bodllaudmisc108.7.1812">Was non that havede the hernepanne</l>
          <l xml:id="bodllaudmisc108.7.1813">So hard that he ne dede al to-cruhsse</l>
          <l xml:id="bodllaudmisc108.7.1814">And al to-shivere and al to-frusshe.</l>
          <l xml:id="bodllaudmisc108.7.1815">He folwede hem so hund dos hare -</l>
          <l xml:id="bodllaudmisc108.7.1816">Datheyt on he wolde spare,</l>
          <l xml:id="bodllaudmisc108.7.1817">That ne made hem everilkon</l>
          <l xml:id="bodllaudmisc108.7.1818">Ligge stille so doth the ston.</l>
          <l xml:id="bodllaudmisc108.7.1819">And ther nis he nouth to frie</l>
          <l xml:id="bodllaudmisc108.7.1820">For other sholde he make hem lye</l>
          <l xml:id="bodllaudmisc108.7.1821">Ded, or thei him havede slawen,</l>
          <l xml:id="bodllaudmisc108.7.1822">Or al to-hewen or al to-drawen.</l>
        </lg>
        <lg>
          <l xml:id="bodllaudmisc108.7.1823">"Louerd, havi nomore plith</l>
          <l xml:id="bodllaudmisc108.7.1824">Of that ich was grethed tonith.</l>
          <l xml:id="bodllaudmisc108.7.1825">Thus wolde the theves me have reft;</l>
          <l xml:id="bodllaudmisc108.7.1826">But, God thank, he havenet sure keft!</l>
          <l xml:id="bodllaudmisc108.7.1827">But it is of him mikel scathe -</l>
          <l xml:id="bodllaudmisc108.7.1828">I woth that he bes ded ful rathe."</l>
        </lg>
        <lg>
          <l xml:id="bodllaudmisc108.7.1829">Quoth Ubbe, "Bernard, seyst thou soth?"</l>
          <l xml:id="bodllaudmisc108.7.1830">"Ya, sire, that I ne leye o tooth!</l>
          <l xml:id="bodllaudmisc108.7.1831">Yif I, louerd, a word leye,</l>
          <l xml:id="bodllaudmisc108.7.1832">Tomorwen do me hengen heye."</l>
          <l xml:id="bodllaudmisc108.7.1833">The burgeys that ther bi stode thore</l>
          <l xml:id="bodllaudmisc108.7.1834">Grundlike and grete othes swore,</l>
          <l xml:id="bodllaudmisc108.7.1835">Litle and mikle, yunge and holde,</l>
          <l xml:id="bodllaudmisc108.7.1836">That was soth that Bernard tolde - </l>
          <l xml:id="bodllaudmisc108.7.1837">Soth was that he wolden him bynde,</l>
          <l xml:id="bodllaudmisc108.7.1838">And trusse al that he mithen fynde</l>
          <l xml:id="bodllaudmisc108.7.1839">Of hise in arke or in kiste</l>
          <l xml:id="bodllaudmisc108.7.1840">That he mouthe in seckes thriste.</l>
          <l xml:id="bodllaudmisc108.7.1841">"Louerd, he haveden al awey born</l>
          <l xml:id="bodllaudmisc108.7.1842">His thing, and himself al to-torn,</l>
          <l xml:id="bodllaudmisc108.7.1843">But als God self barw him wel,</l>
          <l xml:id="bodllaudmisc108.7.1844">That he ne tinte no catel.</l>
          <l xml:id="bodllaudmisc108.7.1845">Hwo mithe so mani stonde ageyn</l>
          <l xml:id="bodllaudmisc108.7.1846">Bi nither-tale, knith or swein?</l>
          <l xml:id="bodllaudmisc108.7.1847">He weren bi tale sixti and ten -</l>
          <l xml:id="bodllaudmisc108.7.1848">Starke laddes, stalworthi men,</l>
          <l xml:id="bodllaudmisc108.7.1849">And on the mayster of hem alle,</l>
          <l xml:id="bodllaudmisc108.7.1850">That was the name Griffin Galle.</l>
          <l xml:id="bodllaudmisc108.7.1851">Hwo mouthe ageyn so mani stonde,</l>
          <l xml:id="bodllaudmisc108.7.1852">But als this man of ferne londe</l>
          <l xml:id="bodllaudmisc108.7.1853">Haveth hem slawen with a tre?</l>
          <l xml:id="bodllaudmisc108.7.1854">Mikel joie have he!</l>
          <l xml:id="bodllaudmisc108.7.1855">God yeve him mikel god to welde,</l>
          <l xml:id="bodllaudmisc108.7.1856">Bothe in tun and ek in felde:</l>
          <l xml:id="bodllaudmisc108.7.1857">Wel is set the mete he etes."</l>
          <l xml:id="bodllaudmisc108.7.1858">Quoth Ubbe, "Doth him swithe fete,</l>
          <l xml:id="bodllaudmisc108.7.1859">That I mouthe his woundes se,</l>
          <l xml:id="bodllaudmisc108.7.1860">If that he mouthen holed be;</l>
          <l xml:id="bodllaudmisc108.7.1861">For if he mouthe covere yet</l>
          <l xml:id="bodllaudmisc108.7.1862">And gangen wel upon hise fet,</l>
          <l xml:id="bodllaudmisc108.7.1863">Miself shal dubben him to knith,</l>
          <l xml:id="bodllaudmisc108.7.1864">Forthi that he is so with.</l>
          <l xml:id="bodllaudmisc108.7.1865">And yif he livede, tho foule theves,</l>
          <l xml:id="bodllaudmisc108.7.1866">That weren of Kaym kin and Eves,</l>
          <l xml:id="bodllaudmisc108.7.1867">He sholden hange bi the necke -</l>
          <l xml:id="bodllaudmisc108.7.1868">Of here ded datheit wo recke,</l>
          <l xml:id="bodllaudmisc108.7.1869">Hwan he yeden thus on nithes</l>
          <l xml:id="bodllaudmisc108.7.1870">Tobinde bothe burgmen and knithes!</l>
          <l xml:id="bodllaudmisc108.7.1871">For bynderes love ich neveremo -</l>
          <l xml:id="bodllaudmisc108.7.1872">Of hem ne yeve ich nouht a slo."</l>
        </lg>
        <lg>
          <l xml:id="bodllaudmisc108.7.1873">Havelok was bifore Ubbe browth,</l>
          <l xml:id="bodllaudmisc108.7.1874">That havede for him ful mikel thouth</l>
          <l xml:id="bodllaudmisc108.7.1875">And mikel sorwe in his herte</l>
          <l xml:id="bodllaudmisc108.7.1876">For hise wundes, that we so smerte.</l>
        </lg>
        <lg>
          <l xml:id="bodllaudmisc108.7.1877">But hwan his wundes weren shewed,</l>
          <l xml:id="bodllaudmisc108.7.1878">And a leche havede knawed</l>
          <l xml:id="bodllaudmisc108.7.1879">That he hem mouthe ful wel hele,</l>
          <l xml:id="bodllaudmisc108.7.1880">Wel make him gange and ful wel mele,</l>
          <l xml:id="bodllaudmisc108.7.1881">And wel a palefrey bistride,</l>
          <l xml:id="bodllaudmisc108.7.1882">And wel upon a stede ride,</l>
          <l xml:id="bodllaudmisc108.7.1883">Tho let Ubbe al his care</l>
          <l xml:id="bodllaudmisc108.7.1884">And al his sorwe over fare,</l>
          <l xml:id="bodllaudmisc108.7.1885">And seyde, "Cum now forth with me,</l>
          <l xml:id="bodllaudmisc108.7.1886">And Goldeboru, thi wif, with thee,</l>
          <l xml:id="bodllaudmisc108.7.1887">And thine serjaunz alle thre,</l>
          <l xml:id="bodllaudmisc108.7.1888">For now wile I youre warant be:</l>
          <l xml:id="bodllaudmisc108.7.1889">Wile I non of here frend</l>
          <l xml:id="bodllaudmisc108.7.1890">That thu slowe with thin hend</l>
          <l xml:id="bodllaudmisc108.7.1891">Moucte wayte thee to slo</l>
          <l xml:id="bodllaudmisc108.7.1892">Also thou gange to and fro.</l>
          <l xml:id="bodllaudmisc108.7.1893">I shal lene thee a bowr</l>
          <l xml:id="bodllaudmisc108.7.1894">That is up in the heye tour,</l>
          <l xml:id="bodllaudmisc108.7.1895">Til thou mowe ful wel go</l>
          <l xml:id="bodllaudmisc108.7.1896">And wel ben hol of al thi wo.</l>
          <l xml:id="bodllaudmisc108.7.1897">It ne shal nothing ben bitwene</l>
          <l xml:id="bodllaudmisc108.7.1898">Thi bowr and min, al so I wene,</l>
          <l xml:id="bodllaudmisc108.7.1899">But a fayr firrene wowe -</l>
          <l xml:id="bodllaudmisc108.7.1900">Speke I loude or spek I lowe,</l>
          <l xml:id="bodllaudmisc108.7.1901">Thou shalt ful wel heren me,</l>
          <l xml:id="bodllaudmisc108.7.1902">And than thu wilt thou shalt me se.</l>
          <l xml:id="bodllaudmisc108.7.1903">A rof shal hile us bothe o nith,</l>
          <l xml:id="bodllaudmisc108.7.1904">That none of mine, clerk ne knith,</l>
          <l xml:id="bodllaudmisc108.7.1905">No sholen thi wif no shame bede</l>
          <l xml:id="bodllaudmisc108.7.1906">No more than min, so God me rede!"</l>
        </lg>
        <lg>
          <l xml:id="bodllaudmisc108.7.1907">He dide unto the borw bringe</l>
          <l xml:id="bodllaudmisc108.7.1908">Sone anon, al with joiinge,</l>
          <l xml:id="bodllaudmisc108.7.1909">His wif and his sergaunz thre,</l>
          <l xml:id="bodllaudmisc108.7.1910">The beste men that mouthe be.</l>
          <l xml:id="bodllaudmisc108.7.1911">The first nith he lay ther inne,</l>
          <l xml:id="bodllaudmisc108.7.1912">Hise wif and his serganz thrinne,</l>
          <l xml:id="bodllaudmisc108.7.1913">Aboute the middel of the nith</l>
          <l xml:id="bodllaudmisc108.7.1914">Wok Ubbe and saw a mikel lith</l>
          <l xml:id="bodllaudmisc108.7.1915">In the bowr thar Havelok lay</l>
          <l xml:id="bodllaudmisc108.7.1916">Al so brith so it were day.</l>
        </lg>
        <lg>
          <l xml:id="bodllaudmisc108.7.1917">"Deus!" quoth Ubbe, "Hwat may this be?</l>
          <l xml:id="bodllaudmisc108.7.1918">Betere is I go miself and se</l>
          <l xml:id="bodllaudmisc108.7.1919">Hwether he sitten now and wesseylen,</l>
          <l xml:id="bodllaudmisc108.7.1920">Or ani sotshipe to deyle,</l>
          <l xml:id="bodllaudmisc108.7.1921">This tid nithes also foles;</l>
          <l xml:id="bodllaudmisc108.7.1922">Than birthe men casten hem in poles</l>
          <l xml:id="bodllaudmisc108.7.1923">Or in a grip, or in the fen -</l>
          <l xml:id="bodllaudmisc108.7.1924">Now ne sitten none but wicke men,</l>
          <l xml:id="bodllaudmisc108.7.1925">Glotuns, revres, or wicke theves,</l>
          <l xml:id="bodllaudmisc108.7.1926">Bi Crist that alle folk onne leves!"</l>
        </lg>
        <lg>
          <l xml:id="bodllaudmisc108.7.1927">He stod and totede in at a bord</l>
          <l xml:id="bodllaudmisc108.7.1928">Her he spak anilepi word</l>
          <l xml:id="bodllaudmisc108.7.1929">And saw hem slepen faste ilkon</l>
          <l xml:id="bodllaudmisc108.7.1930">And lye stille so the ston;</l>
          <l xml:id="bodllaudmisc108.7.1931">And saw al that mikel lith</l>
          <l xml:id="bodllaudmisc108.7.1932">Fro Havelok cam that was so brith.</l>
          <l xml:id="bodllaudmisc108.7.1933">Of his mouth it com il del - </l>
          <l xml:id="bodllaudmisc108.7.1934">That was he war ful swithe wel.</l>
          <l xml:id="bodllaudmisc108.7.1935">"Deus," quoth he, "Hwat may this mene!"</l>
          <l xml:id="bodllaudmisc108.7.1936">He calde bothe arwe men and kene,</l>
          <l xml:id="bodllaudmisc108.7.1937">Knithes and serganz swithe sleie,</l>
          <l xml:id="bodllaudmisc108.7.1938">Mo than an hundred, withuten leye,</l>
          <l xml:id="bodllaudmisc108.7.1939">And bad hem alle comen and se</l>
          <l xml:id="bodllaudmisc108.7.1940">Hwat that selcuth mithe be.</l>
          <l xml:id="bodllaudmisc108.7.1941">Als the knithes were comen alle,</l>
          <l xml:id="bodllaudmisc108.7.1942">Ther Havelok lay ut of the halle,</l>
          <l xml:id="bodllaudmisc108.7.1943">So stod ut of his mouth a glem,</l>
          <l xml:id="bodllaudmisc108.7.1944">Rith al swilk so the sunne-bem,</l>
          <l xml:id="bodllaudmisc108.7.1945">That al so lith was thare, bi hevene,</l>
          <l xml:id="bodllaudmisc108.7.1946">So ther brenden serges sevene</l>
          <l xml:id="bodllaudmisc108.7.1947">And an hundred serges ok</l>
          <l xml:id="bodllaudmisc108.7.1948">That durste I sweren on a book!</l>
          <l xml:id="bodllaudmisc108.7.1949">He slepen faste, alle five,</l>
          <l xml:id="bodllaudmisc108.7.1950">So he weren brouth of live;</l>
          <l xml:id="bodllaudmisc108.7.1951">And Havelok lay on his lift side,</l>
          <l xml:id="bodllaudmisc108.7.1952">In his armes his brithe bride:</l>
          <l xml:id="bodllaudmisc108.7.1953">Bi the pappes he leyen naked -</l>
          <l xml:id="bodllaudmisc108.7.1954">So faire two weren nevere maked</l>
          <l xml:id="bodllaudmisc108.7.1955">In a bed to lyen samen.</l>
          <l xml:id="bodllaudmisc108.7.1956">The knithes thouth of hem god gamen,</l>
          <l xml:id="bodllaudmisc108.7.1957">Hem for to shewe and loken to.</l>
          <l xml:id="bodllaudmisc108.7.1958">Rith al so he stoden alle so,</l>
          <l xml:id="bodllaudmisc108.7.1959">And his bac was toward hem wend,</l>
          <l xml:id="bodllaudmisc108.7.1960">So weren he war of a croiz ful gent</l>
          <l xml:id="bodllaudmisc108.7.1961">On his right shuldre swithe brith,</l>
          <l xml:id="bodllaudmisc108.7.1962">Brithter than gold ageyn the lith,</l>
          <l xml:id="bodllaudmisc108.7.1963">So that he wiste, heye and lowe,</l>
          <l xml:id="bodllaudmisc108.7.1964">That it was kunrik that he sawe.</l>
          <l xml:id="bodllaudmisc108.7.1965">It sparkede and ful brith shon</l>
          <l xml:id="bodllaudmisc108.7.1966">So doth the gode charbuncle ston</l>
          <l xml:id="bodllaudmisc108.7.1967">That men see mouthe se by the lith</l>
          <l xml:id="bodllaudmisc108.7.1968">A peni chesen, so was it brith.</l>
          <l xml:id="bodllaudmisc108.7.1969">Thanne bihelden he him faste,</l>
          <l xml:id="bodllaudmisc108.7.1970">So that he knewen at the laste</l>
          <l xml:id="bodllaudmisc108.7.1971">That he was Birkabeynes sone,</l>
          <l xml:id="bodllaudmisc108.7.1972">That was here king, that was hem wone</l>
          <l xml:id="bodllaudmisc108.7.1973">Wel to yeme and wel were</l>
          <l xml:id="bodllaudmisc108.7.1974">Ageynes uten-laddes here -</l>
          <l xml:id="bodllaudmisc108.7.1975">"For it was nevere yet a brother</l>
          <l xml:id="bodllaudmisc108.7.1976">In al Denemark so lich another,</l>
          <l xml:id="bodllaudmisc108.7.1977">So this man, that is so fayr,</l>
          <l xml:id="bodllaudmisc108.7.1978">Als Birkabeyn; he is hise eyr."</l>
        </lg>
        <lg>
          <l xml:id="bodllaudmisc108.7.1979">He fellen sone at hise fet.</l>
          <l xml:id="bodllaudmisc108.7.1980">Was non of hem that he ne gret -</l>
          <l xml:id="bodllaudmisc108.7.1981">Of joye he weren alle so fawen</l>
          <l xml:id="bodllaudmisc108.7.1982">So he him haveden of erthe drawen.</l>
          <l xml:id="bodllaudmisc108.7.1983">Hise fet he kisten an hundred sythes -</l>
          <l xml:id="bodllaudmisc108.7.1984">The tos, the nayles, and the lithes -</l>
          <l xml:id="bodllaudmisc108.7.1985">So that he bigan to wakne</l>
          <l xml:id="bodllaudmisc108.7.1986">And wit hem ful sore to blakne,</l>
          <l xml:id="bodllaudmisc108.7.1987">For he wende he wolden him slo,</l>
          <l xml:id="bodllaudmisc108.7.1988">Or elles binde him and do wo.</l>
        </lg>
        <lg>
          <l xml:id="bodllaudmisc108.7.1989">Quoth Ubbe, "Louerd, ne dred thee nowth,</l>
          <l xml:id="bodllaudmisc108.7.1990">Me thinkes that I se thi thouth.</l>
          <l xml:id="bodllaudmisc108.7.1991">Dere sone, wel is me</l>
          <l xml:id="bodllaudmisc108.7.1992">That I thee with eyn se.</l>
          <l xml:id="bodllaudmisc108.7.1993">Manred, louerd, bede I thee -</l>
          <l xml:id="bodllaudmisc108.7.1994">Thi man auht I ful wel to be;</l>
          <l xml:id="bodllaudmisc108.7.1995">For thu art comen of Birkabeyn,</l>
          <l xml:id="bodllaudmisc108.7.1996">That havede mani knith and sweyn,</l>
          <l xml:id="bodllaudmisc108.7.1997">And so shalt thou, louerd, have:</l>
          <l xml:id="bodllaudmisc108.7.1998">Thou thou be yet a ful yung knave</l>
          <l xml:id="bodllaudmisc108.7.1999">Thou shalt be King of al Denemark -</l>
          <l xml:id="bodllaudmisc108.7.2000">Was ther inne never non so stark.</l>
          <l xml:id="bodllaudmisc108.7.2001">Tomorwen shaltu manrede take</l>
          <l xml:id="bodllaudmisc108.7.2002">Of the brune and of the blake,</l>
          <l xml:id="bodllaudmisc108.7.2003">Of alle that aren in this tun,</l>
          <l xml:id="bodllaudmisc108.7.2004">Bothe of erl and of barun,</l>
          <l xml:id="bodllaudmisc108.7.2005">And of dreng and of thayn</l>
          <l xml:id="bodllaudmisc108.7.2006">And of knith and of sweyn.</l>
          <l xml:id="bodllaudmisc108.7.2007">And so shaltu ben mad knith</l>
          <l xml:id="bodllaudmisc108.7.2008">Wit blisse, for thou art so with."</l>
        </lg>
        <lg>
          <l xml:id="bodllaudmisc108.7.2009">Tho was Havelok swithe blithe,</l>
          <l xml:id="bodllaudmisc108.7.2010">And thankede God ful fele sithe.</l>
          <l xml:id="bodllaudmisc108.7.2011">On the morwen, wan it was lith,</l>
          <l xml:id="bodllaudmisc108.7.2012">And gon was thisternesse of the nith,</l>
          <l xml:id="bodllaudmisc108.7.2013">Ubbe dide upon a stede</l>
          <l xml:id="bodllaudmisc108.7.2014">A ladde lepe, and thider bede</l>
          <l xml:id="bodllaudmisc108.7.2015">Erles, barouns, drenges, theynes,</l>
          <l xml:id="bodllaudmisc108.7.2016">Klerkes, knithes, burgeys, sweynes,</l>
          <l xml:id="bodllaudmisc108.7.2017">That he sholden comen anon</l>
          <l xml:id="bodllaudmisc108.7.2018">Biforen him sone everilkon,</l>
          <l xml:id="bodllaudmisc108.7.2019">Al so he loven here lives</l>
          <l xml:id="bodllaudmisc108.7.2020">And here children and here wives.</l>
        </lg>
        <lg>
          <l xml:id="bodllaudmisc108.7.2021">His bode ne durste he non atsitte</l>
          <l xml:id="bodllaudmisc108.7.2022">That he ne neme for to wite,</l>
          <l xml:id="bodllaudmisc108.7.2023">Sone hwat wolde the justise;</l>
          <l xml:id="bodllaudmisc108.7.2024">And bigan anon to rise</l>
          <l xml:id="bodllaudmisc108.7.2025">And seyde sone, "Lithes me,</l>
          <l xml:id="bodllaudmisc108.7.2026">Alle samen, theu and fre,</l>
          <l xml:id="bodllaudmisc108.7.2027">A thing ich wile you here shauwe</l>
          <l xml:id="bodllaudmisc108.7.2028">That ye alle ful wel knawe.</l>
          <l xml:id="bodllaudmisc108.7.2029">Ye witen wel that al this lond</l>
          <l xml:id="bodllaudmisc108.7.2030">Was in Birkabeynes hond</l>
          <l xml:id="bodllaudmisc108.7.2031">The day that he was quic and ded,</l>
          <l xml:id="bodllaudmisc108.7.2032">And how that he, bi youre red</l>
          <l xml:id="bodllaudmisc108.7.2033">Bitauhte hise children thre</l>
          <l xml:id="bodllaudmisc108.7.2034">Godard to yeme, and al his fe.</l>
          <l xml:id="bodllaudmisc108.7.2035">Havelok his sone he him tauhte</l>
          <l xml:id="bodllaudmisc108.7.2036">And hise two douhters and al his auhte.</l>
          <l xml:id="bodllaudmisc108.7.2037">Alle herden ye him swere</l>
          <l xml:id="bodllaudmisc108.7.2038">On bok and on messe gere</l>
          <l xml:id="bodllaudmisc108.7.2039">That he shulde yemen hem wel,</l>
          <l xml:id="bodllaudmisc108.7.2040">Withuten lac, withuten tel.</l>
        </lg>
        <lg>
          <l xml:id="bodllaudmisc108.7.2041">He let his oth all overgo -</l>
          <l xml:id="bodllaudmisc108.7.2042">Evere wurthe him yvel and wo!</l>
          <l xml:id="bodllaudmisc108.7.2043">For the maydnes here lif</l>
          <l xml:id="bodllaudmisc108.7.2044">Refte he bothen with a knif,</l>
          <l xml:id="bodllaudmisc108.7.2045">And him shulde ok have slawen -</l>
          <l xml:id="bodllaudmisc108.7.2046">The knif was at his herte drawen.</l>
          <l xml:id="bodllaudmisc108.7.2047">But God him wolde wel have save:</l>
          <l xml:id="bodllaudmisc108.7.2048">He havede rewnesse of the knave</l>
          <l xml:id="bodllaudmisc108.7.2049">So that he with his hend</l>
          <l xml:id="bodllaudmisc108.7.2050">Ne drop him nouth, that sori fend!</l>
          <l xml:id="bodllaudmisc108.7.2051">But sone dide he a fishere</l>
          <l xml:id="bodllaudmisc108.7.2052">Swithe grete othes swere,</l>
          <l xml:id="bodllaudmisc108.7.2053">That he sholde drenchen him</l>
          <l xml:id="bodllaudmisc108.7.2054">In the se, that was ful brim.</l>
          <l xml:id="bodllaudmisc108.7.2055">Hwan Grim saw that he was so fayr,</l>
          <l xml:id="bodllaudmisc108.7.2056">And wiste he was the rith eir,</l>
          <l xml:id="bodllaudmisc108.7.2057">Fro Denemark ful sone he fledde</l>
          <l xml:id="bodllaudmisc108.7.2058">Intil Englond and ther him fedde</l>
          <l xml:id="bodllaudmisc108.7.2059">Mani winter that til this day</l>
          <l xml:id="bodllaudmisc108.7.2060">Haves he ben fed and fostred ay.</l>
          <l xml:id="bodllaudmisc108.7.2061">Lokes hware he stondes her!</l>
          <l xml:id="bodllaudmisc108.7.2062">In al this werd ne haves he per -</l>
          <l xml:id="bodllaudmisc108.7.2063">Non so fayr, ne non so long,</l>
          <l xml:id="bodllaudmisc108.7.2064">Ne non so mikel, ne non so strong.</l>
          <l xml:id="bodllaudmisc108.7.2065">In this middelerd nis no knith</l>
          <l xml:id="bodllaudmisc108.7.2066">Half so strong ne half so with.</l>
          <l xml:id="bodllaudmisc108.7.2067">Bes of him ful glad and blithe,</l>
          <l xml:id="bodllaudmisc108.7.2068">And cometh alle hider swithe,</l>
          <l xml:id="bodllaudmisc108.7.2069">Manrede youre louerd for to make,</l>
          <l xml:id="bodllaudmisc108.7.2070">Bothe brune and the blake - </l>
          <l xml:id="bodllaudmisc108.7.2071">I shal miself do first the gamen</l>
          <l xml:id="bodllaudmisc108.7.2072">And ye sithen alle samen."</l>
        </lg>
        <lg>
          <l xml:id="bodllaudmisc108.7.2073">O knes ful fayre he him sette -</l>
          <l xml:id="bodllaudmisc108.7.2074">Mouthe nothing him ther fro lette,</l>
          <l xml:id="bodllaudmisc108.7.2075">And bicam is man rith thare,</l>
          <l xml:id="bodllaudmisc108.7.2076">That alle sawen that there ware.</l>
        </lg>
        <lg>
          <l xml:id="bodllaudmisc108.7.2077">After him stirt up laddes ten</l>
          <l xml:id="bodllaudmisc108.7.2078">And bicomen hise men,</l>
          <l xml:id="bodllaudmisc108.7.2079">And sithen everilk a baroun</l>
          <l xml:id="bodllaudmisc108.7.2080">That evere weren in al that toun,</l>
          <l xml:id="bodllaudmisc108.7.2081">And sithen drenges, and sithen thaynes</l>
          <l xml:id="bodllaudmisc108.7.2082">And sithen knithes, and sithen sweynes;</l>
          <l xml:id="bodllaudmisc108.7.2083">So that, or that day was gon,</l>
          <l xml:id="bodllaudmisc108.7.2084">In al the tun ne was nouth on</l>
          <l xml:id="bodllaudmisc108.7.2085">That it ne was his man bicomen -</l>
          <l xml:id="bodllaudmisc108.7.2086">Manrede of alle havede he nomen.</l>
        </lg>
        <lg>
          <l xml:id="bodllaudmisc108.7.2087">Hwan he havede of hem alle</l>
          <l xml:id="bodllaudmisc108.7.2088">Manrede taken in the halle,</l>
          <l xml:id="bodllaudmisc108.7.2089">Grundlike dide he hem swere</l>
          <l xml:id="bodllaudmisc108.7.2090">That he sholden him god feyth bere</l>
          <l xml:id="bodllaudmisc108.7.2091">Ageynes alle that woren on live;</l>
          <l xml:id="bodllaudmisc108.7.2092">Ther-yen ne wolde never on strive,</l>
          <l xml:id="bodllaudmisc108.7.2093">That he ne maden sone that oth - </l>
          <l xml:id="bodllaudmisc108.7.2094">Riche and poure, lef and loth.</l>
          <l xml:id="bodllaudmisc108.7.2095">Hwan that was maked, sone he sende</l>
          <l xml:id="bodllaudmisc108.7.2096">Ubbe writes fer and hende,</l>
          <l xml:id="bodllaudmisc108.7.2097">After alle that castel yemede,</l>
          <l xml:id="bodllaudmisc108.7.2098">Burwes, tunes, sibbe an fremde</l>
          <l xml:id="bodllaudmisc108.7.2099">That thider sholden comen swithe</l>
          <l xml:id="bodllaudmisc108.7.2100">Til him and heren tithandes blithe</l>
          <l xml:id="bodllaudmisc108.7.2101">That he hem alle shulde telle.</l>
          <l xml:id="bodllaudmisc108.7.2102">Of hem ne wolde nevere on dwelle,</l>
          <l xml:id="bodllaudmisc108.7.2103">That he ne come sone plattinde;</l>
          <l xml:id="bodllaudmisc108.7.2104">Hwo hors ne havede, com gangande.</l>
          <l xml:id="bodllaudmisc108.7.2105">So that withinne a fourtenith</l>
          <l xml:id="bodllaudmisc108.7.2106">In al Denemark ne was no knith,</l>
          <l xml:id="bodllaudmisc108.7.2107">Ne conestable, ne shireve,</l>
          <l xml:id="bodllaudmisc108.7.2108">That com of Adam and of Eve,</l>
          <l xml:id="bodllaudmisc108.7.2109">That he ne com biforn sire Ubbe -</l>
          <l xml:id="bodllaudmisc108.7.2110">He dredden him so thef doth clubbe.</l>
          <l xml:id="bodllaudmisc108.7.2111">Hwan he haveden alle the king gret</l>
          <l xml:id="bodllaudmisc108.7.2112">And he weren alle dun-set,</l>
          <l xml:id="bodllaudmisc108.7.2113">Tho seyde Ubbe, "Lokes here</l>
          <l xml:id="bodllaudmisc108.7.2114">Ure louerd swithe dere,</l>
          <l xml:id="bodllaudmisc108.7.2115">That shal ben king of al the lond</l>
          <l xml:id="bodllaudmisc108.7.2116">And have us alle under hond,</l>
          <l xml:id="bodllaudmisc108.7.2117">For he is Birkabeynes sone,</l>
          <l xml:id="bodllaudmisc108.7.2118">The king that was umbe stonde wone</l>
          <l xml:id="bodllaudmisc108.7.2119">Us for to yemen and wel were</l>
          <l xml:id="bodllaudmisc108.7.2120">With sharp swerd and longe spere.</l>
          <l xml:id="bodllaudmisc108.7.2121">Lokes now, hw he is fayr:</l>
          <l xml:id="bodllaudmisc108.7.2122">Sikerlike he is hise eyr.</l>
          <l xml:id="bodllaudmisc108.7.2123">Falles alle to his fet -</l>
          <l xml:id="bodllaudmisc108.7.2124">Bicomes hise men ful sket."</l>
          <l xml:id="bodllaudmisc108.7.2125">He weren for Ubbe swithe adrad</l>
          <l xml:id="bodllaudmisc108.7.2126">And dide sone al that he bad.</l>
          <l xml:id="bodllaudmisc108.7.2127">And yet he deden sumdel more:</l>
          <l xml:id="bodllaudmisc108.7.2128">O bok ful grundlike he swore</l>
          <l xml:id="bodllaudmisc108.7.2129">That he sholde with him halde,</l>
          <l xml:id="bodllaudmisc108.7.2130">Bothe ageynes stille and bolde</l>
          <l xml:id="bodllaudmisc108.7.2131">That evere wolde his bodi dere.</l>
          <l xml:id="bodllaudmisc108.7.2132">That dide he hem o boke swere.</l>
        </lg>
        <lg>
          <l xml:id="bodllaudmisc108.7.2133">Hwan he havede manrede and oth</l>
          <l xml:id="bodllaudmisc108.7.2134">Taken of lef and of loth,</l>
          <l xml:id="bodllaudmisc108.7.2135">Ubbe dubbede him to knith</l>
          <l xml:id="bodllaudmisc108.7.2136">With a swerd ful swithe brith,</l>
          <l xml:id="bodllaudmisc108.7.2137">And the folk of al the lond</l>
          <l xml:id="bodllaudmisc108.7.2138">Bitauhte him al in his hond,</l>
          <l xml:id="bodllaudmisc108.7.2139">The cunnriche everil del</l>
          <l xml:id="bodllaudmisc108.7.2140">And made him king heylike and wel.</l>
          <l xml:id="bodllaudmisc108.7.2141">Hwan he was king, ther mouthe men se</l>
          <l xml:id="bodllaudmisc108.7.2142">The moste joye that mouhte be -</l>
          <l xml:id="bodllaudmisc108.7.2143">Buttinge with sharpe speres,</l>
          <l xml:id="bodllaudmisc108.7.2144">Skirming with talevaces that men beres,</l>
          <l xml:id="bodllaudmisc108.7.2145">Wrastling with laddes, putting of ston,</l>
          <l xml:id="bodllaudmisc108.7.2146">Harping and piping, ful god won,</l>
          <l xml:id="bodllaudmisc108.7.2147">Leyk of mine, of hasard ok,</l>
          <l xml:id="bodllaudmisc108.7.2148">Romanz reding on the bok.</l>
          <l xml:id="bodllaudmisc108.7.2149">Ther mouthe men here the gestes singe,</l>
          <l xml:id="bodllaudmisc108.7.2150">The glewmen on the tabour dinge.</l>
          <l xml:id="bodllaudmisc108.7.2151">Ther moutthe men se the boles beyte,</l>
          <l xml:id="bodllaudmisc108.7.2152">And the bores, with hundes teyte.</l>
          <l xml:id="bodllaudmisc108.7.2153">Tho mouhte men se everil glew;</l>
          <l xml:id="bodllaudmisc108.7.2154">Ther mouthe men se hw grim grew -</l>
          <l xml:id="bodllaudmisc108.7.2155">Was nevere yete joye more</l>
          <l xml:id="bodllaudmisc108.7.2156">In al this werd than tho was thore.</l>
          <l xml:id="bodllaudmisc108.7.2157">Ther was so mikel yeft of clothes</l>
          <l xml:id="bodllaudmisc108.7.2158">That, thou I swore you grete othes,</l>
          <l xml:id="bodllaudmisc108.7.2159">I ne wore nouth ther of trod.</l>
          <l xml:id="bodllaudmisc108.7.2160">That may I ful wel swere, bi God!</l>
          <l xml:id="bodllaudmisc108.7.2161">There was swithe gode metes</l>
          <l xml:id="bodllaudmisc108.7.2162">And of wyn that men fer fetes,</l>
          <l xml:id="bodllaudmisc108.7.2163">Rith al so mik and gret plenté</l>
          <l xml:id="bodllaudmisc108.7.2164">So it were water of the se.</l>
          <l xml:id="bodllaudmisc108.7.2165">The feste fourti dawes sat -</l>
          <l xml:id="bodllaudmisc108.7.2166">So riche was nevere non so that.</l>
          <l xml:id="bodllaudmisc108.7.2167">The king made Roberd there knith,</l>
          <l xml:id="bodllaudmisc108.7.2168">That was ful strong and ful with,</l>
          <l xml:id="bodllaudmisc108.7.2169">And Willam Wendut hec, his brother,</l>
          <l xml:id="bodllaudmisc108.7.2170">And Huwe Raven, that was that other,</l>
          <l xml:id="bodllaudmisc108.7.2171">And made hem barouns alle thre,</l>
          <l xml:id="bodllaudmisc108.7.2172">And yaf hem lond and other fe,</l>
          <l xml:id="bodllaudmisc108.7.2173">So mikel that ilker twenti knihtes</l>
          <l xml:id="bodllaudmisc108.7.2174">Havede of genge, dayes and nithes.</l>
        </lg>
        <lg>
          <l xml:id="bodllaudmisc108.7.2175">Hwan that feste was al don,</l>
          <l xml:id="bodllaudmisc108.7.2176">A thusand knihtes ful wel o bon</l>
          <l xml:id="bodllaudmisc108.7.2177">Withheld the king with him to lede,</l>
          <l xml:id="bodllaudmisc108.7.2178">That ilkan havede ful god stede,</l>
          <l xml:id="bodllaudmisc108.7.2179">Helm and sheld, and brinie brith,</l>
          <l xml:id="bodllaudmisc108.7.2180">And al the wepne that fel to knith.</l>
          <l xml:id="bodllaudmisc108.7.2181">With hem ek five thusand gode</l>
          <l xml:id="bodllaudmisc108.7.2182">Sergaunz that weren to fyht wode</l>
          <l xml:id="bodllaudmisc108.7.2183">Withheld he al of his genge -</l>
          <l xml:id="bodllaudmisc108.7.2184">Wile I namore the storie lenge.</l>
          <l xml:id="bodllaudmisc108.7.2185">Yet hwan he havede of al the lond</l>
          <l xml:id="bodllaudmisc108.7.2186">The casteles alle in his hond,</l>
          <l xml:id="bodllaudmisc108.7.2187">And conestables don therinne,</l>
          <l xml:id="bodllaudmisc108.7.2188">He swor he ne sholde never blinne</l>
          <l xml:id="bodllaudmisc108.7.2189">Til that he were of Godard wreken,</l>
          <l xml:id="bodllaudmisc108.7.2190">That ich have of ofte speken.</l>
          <l xml:id="bodllaudmisc108.7.2191">Half hundred knithes dede he calle,</l>
          <l xml:id="bodllaudmisc108.7.2192">And hise fif thusand sergaunz alle,</l>
          <l xml:id="bodllaudmisc108.7.2193">And dide sweren on the bok</l>
          <l xml:id="bodllaudmisc108.7.2194">Sone, and on the auter ok,</l>
          <l xml:id="bodllaudmisc108.7.2195">That he ne sholde nevere blinne,</l>
          <l xml:id="bodllaudmisc108.7.2196">Ne for love ne for sinne,</l>
          <l xml:id="bodllaudmisc108.7.2197">Til that he haveden Godard funde</l>
          <l xml:id="bodllaudmisc108.7.2198">And brouth biforn him faste bunde.</l>
        </lg>
        <lg>
          <l xml:id="bodllaudmisc108.7.2199">Thanne he haveden swor this oth,</l>
          <l xml:id="bodllaudmisc108.7.2200">Ne leten he nouth, for lef ne loth,</l>
          <l xml:id="bodllaudmisc108.7.2201">That he foren swithe rathe</l>
          <l xml:id="bodllaudmisc108.7.2202">Ther he was, unto the pathe</l>
          <l xml:id="bodllaudmisc108.7.2203">Ther he yet on hunting for,</l>
          <l xml:id="bodllaudmisc108.7.2204">With mikel genge and swithe stor.</l>
          <l xml:id="bodllaudmisc108.7.2205">Robert, that was of all the ferd</l>
          <l xml:id="bodllaudmisc108.7.2206">Mayster, girt was wit a swerd,</l>
          <l xml:id="bodllaudmisc108.7.2207">And sat upon a ful god stede,</l>
          <l xml:id="bodllaudmisc108.7.2208">That under him rith wolde wede.</l>
          <l xml:id="bodllaudmisc108.7.2209">He was the firste that with Godard</l>
          <l xml:id="bodllaudmisc108.7.2210">Spak, and seyde, "Hede, cavenard!</l>
          <l xml:id="bodllaudmisc108.7.2211">Wat dos thu here at this pathe?</l>
          <l xml:id="bodllaudmisc108.7.2212">Cum to the king swithe and rathe!</l>
          <l xml:id="bodllaudmisc108.7.2213">That sendes he thee word and bedes,</l>
          <l xml:id="bodllaudmisc108.7.2214">That thu thenke what thou him dedes</l>
          <l xml:id="bodllaudmisc108.7.2215">Whan thu reftes with a knif</l>
          <l xml:id="bodllaudmisc108.7.2216">Hise sistres here lif</l>
          <l xml:id="bodllaudmisc108.7.2217">And sithen bede thou in the se</l>
          <l xml:id="bodllaudmisc108.7.2218">Drenchen him - that herde he!</l>
          <l xml:id="bodllaudmisc108.7.2219">He is to thee swithe grim;</l>
          <l xml:id="bodllaudmisc108.7.2220">Cum nu swithe unto him</l>
          <l xml:id="bodllaudmisc108.7.2221">That king is of this kunerike,</l>
          <l xml:id="bodllaudmisc108.7.2222">Thou fule man, thou wicke swike!</l>
          <l xml:id="bodllaudmisc108.7.2223">And he shal yelde thee thy mede,</l>
          <l xml:id="bodllaudmisc108.7.2224">Bi Crist that wolde on Rode blede!"</l>
        </lg>
        <lg>
          <l xml:id="bodllaudmisc108.7.2225">Hwan Godard herde that he ther thrette,</l>
          <l xml:id="bodllaudmisc108.7.2226">With the neve he Robert sette</l>
          <l xml:id="bodllaudmisc108.7.2227">Biforn the teth a dint ful strong.</l>
          <l xml:id="bodllaudmisc108.7.2228">And Robert kipt ut a knif long</l>
          <l xml:id="bodllaudmisc108.7.2229">And smot him thoru the rith arum -</l>
          <l xml:id="bodllaudmisc108.7.2230">Ther of was ful litel harum!</l>
        </lg>
        <lg>
          <l xml:id="bodllaudmisc108.7.2231">Hwan his folk that saw and herde,</l>
          <l xml:id="bodllaudmisc108.7.2232">Hwou Robert with here louerd ferde,</l>
          <l xml:id="bodllaudmisc108.7.2233">He haveden him wel ner browt of live,</l>
          <l xml:id="bodllaudmisc108.7.2234">Ne weren his two brethren and othre five</l>
          <l xml:id="bodllaudmisc108.7.2235">Slowen of here laddes ten,</l>
          <l xml:id="bodllaudmisc108.7.2236">Of Godardes altherbeste men.</l>
          <l xml:id="bodllaudmisc108.7.2237">Hwan the othre sawen that, he fledden,</l>
          <l xml:id="bodllaudmisc108.7.2238">And Godard swithe loude gredde:</l>
          <l xml:id="bodllaudmisc108.7.2239">"Mine knithes, hwat do ye?</l>
          <l xml:id="bodllaudmisc108.7.2240">Sule ye thusgate fro me fle?</l>
          <l xml:id="bodllaudmisc108.7.2241">Ich have you fed and yet shal fede -</l>
          <l xml:id="bodllaudmisc108.7.2242">Helpe me nw in this nede</l>
          <l xml:id="bodllaudmisc108.7.2243">And late ye nouth mi bodi spille,</l>
          <l xml:id="bodllaudmisc108.7.2244">Ne Havelok don of me hise wille!</l>
          <l xml:id="bodllaudmisc108.7.2245">Yif ye it do, ye do you shame</l>
          <l xml:id="bodllaudmisc108.7.2246">And bringeth youself in mikel blame!"</l>
          <l xml:id="bodllaudmisc108.7.2247">Hwan he that herden, he wenten ageyn,</l>
          <l xml:id="bodllaudmisc108.7.2248">And slowen a knit and a sweyn</l>
          <l xml:id="bodllaudmisc108.7.2249">Of the kinges oune men,</l>
          <l xml:id="bodllaudmisc108.7.2250">And woundeden abuten ten.</l>
          <l xml:id="bodllaudmisc108.7.2251">The kinges men, hwan he that sawe,</l>
          <l xml:id="bodllaudmisc108.7.2252">Scuten on hem, heye and lowe,</l>
          <l xml:id="bodllaudmisc108.7.2253">And everilk fot of hem he slowe,</l>
          <l xml:id="bodllaudmisc108.7.2254">But Godard one, that he flowe,</l>
          <l xml:id="bodllaudmisc108.7.2255">So the thef men dos henge,</l>
          <l xml:id="bodllaudmisc108.7.2256">Or hund men shole in dike slenge.</l>
          <l xml:id="bodllaudmisc108.7.2257">He bunden him ful swithe faste,</l>
          <l xml:id="bodllaudmisc108.7.2258">Hwil the bondes wolden laste,</l>
          <l xml:id="bodllaudmisc108.7.2259">That he rorede als a bole</l>
          <l xml:id="bodllaudmisc108.7.2260">That wore parred in an hole</l>
          <l xml:id="bodllaudmisc108.7.2261">With dogges forto bite and beite.</l>
          <l xml:id="bodllaudmisc108.7.2262">Were the bondes nouth to leite - </l>
          <l xml:id="bodllaudmisc108.7.2263">He bounden him so fele sore</l>
          <l xml:id="bodllaudmisc108.7.2264">That he gan crien Godes ore,</l>
          <l xml:id="bodllaudmisc108.7.2265">That he sholde of his hend plette;</l>
          <l xml:id="bodllaudmisc108.7.2266">Wolden he nouht ther fore lette</l>
          <l xml:id="bodllaudmisc108.7.2267">That he ne bounden hond and fet.</l>
          <l xml:id="bodllaudmisc108.7.2268">Datheit that on that ther fore let!</l>
          <l xml:id="bodllaudmisc108.7.2269">But dunten him so man doth bere</l>
          <l xml:id="bodllaudmisc108.7.2270">And keste him on a scabbed mere,</l>
          <l xml:id="bodllaudmisc108.7.2271">Hise nese went unto the crice.</l>
          <l xml:id="bodllaudmisc108.7.2272">So ledden he that ful swike</l>
          <l xml:id="bodllaudmisc108.7.2273">Til he biforn Havelok was brouth,</l>
          <l xml:id="bodllaudmisc108.7.2274">That he havede ful wo wrowht,</l>
          <l xml:id="bodllaudmisc108.7.2275">Bothe with hungre and with cold</l>
          <l xml:id="bodllaudmisc108.7.2276">Or he were twel winter old,</l>
          <l xml:id="bodllaudmisc108.7.2277">And with mani hevi swink,</l>
          <l xml:id="bodllaudmisc108.7.2278">With poure mete and feble drink,</l>
          <l xml:id="bodllaudmisc108.7.2279">And swithe wikke clothes,</l>
          <l xml:id="bodllaudmisc108.7.2280">For al hise manie grete othes.</l>
          <l xml:id="bodllaudmisc108.7.2281">Nu beyes he his holde blame:</l>
          <l xml:id="bodllaudmisc108.7.2282">Old sinne makes newe shame!</l>
          <l xml:id="bodllaudmisc108.7.2283">Wan he was so shamelike</l>
          <l xml:id="bodllaudmisc108.7.2284">Brouth biforn the king, the fule swike!</l>
          <l xml:id="bodllaudmisc108.7.2285">The king dede Ubbe swithe calle</l>
          <l xml:id="bodllaudmisc108.7.2286">Hise erles and hise barouns alle,</l>
          <l xml:id="bodllaudmisc108.7.2287">Dreng and thein, burgeis and knith,</l>
          <l xml:id="bodllaudmisc108.7.2288">And bad he sholden demen him rith,</l>
          <l xml:id="bodllaudmisc108.7.2289">For he knew the swike dam;</l>
          <l xml:id="bodllaudmisc108.7.2290">Everil del God was him gram!</l>
          <l xml:id="bodllaudmisc108.7.2291">He setten hem dun bi the wawe,</l>
          <l xml:id="bodllaudmisc108.7.2292">Riche and pouere, heye and lowe,</l>
          <l xml:id="bodllaudmisc108.7.2293">The helde men and ek the grom,</l>
          <l xml:id="bodllaudmisc108.7.2294">And made ther the rithe dom</l>
          <l xml:id="bodllaudmisc108.7.2295">And seyden unto the king anon,</l>
          <l xml:id="bodllaudmisc108.7.2296">That stille sat so the ston:</l>
          <l xml:id="bodllaudmisc108.7.2297">"We deme that he be al quic flawen</l>
          <l xml:id="bodllaudmisc108.7.2298">And sithen to the galwes drawe</l>
          <l xml:id="bodllaudmisc108.7.2299">At this foule mere tayl,</l>
          <l xml:id="bodllaudmisc108.7.2300">Thoru his fet a ful strong nayl,</l>
          <l xml:id="bodllaudmisc108.7.2301">And thore ben henged wit two feteres</l>
          <l xml:id="bodllaudmisc108.7.2302">And thare be writen thise leteres:</l>
          <l xml:id="bodllaudmisc108.7.2303">'This is the swike that wende wel</l>
          <l xml:id="bodllaudmisc108.7.2304">The king have reft the lond ilk del,</l>
          <l xml:id="bodllaudmisc108.7.2305">And hise sistres with a knif</l>
          <l xml:id="bodllaudmisc108.7.2306">Bothe refte here lif.'</l>
          <l xml:id="bodllaudmisc108.7.2307">This writ shal henge bi him thare.</l>
          <l xml:id="bodllaudmisc108.7.2308">The dom is demd - seye we namore."</l>
          <l xml:id="bodllaudmisc108.7.2309">Hwan the dom was demd and give,</l>
          <l xml:id="bodllaudmisc108.7.2310">And he was wit the prestes shrive,</l>
          <l xml:id="bodllaudmisc108.7.2311">And it ne mouhte ben non other,</l>
          <l xml:id="bodllaudmisc108.7.2312">Ne for fader ne for brother,</l>
          <l xml:id="bodllaudmisc108.7.2313">But that he sholde tharne lif,</l>
          <l xml:id="bodllaudmisc108.7.2314">Sket cam a ladde with a knif</l>
          <l xml:id="bodllaudmisc108.7.2315">And bigan rith at the to</l>
          <l xml:id="bodllaudmisc108.7.2316">For to ritte and for to flo;</l>
          <l xml:id="bodllaudmisc108.7.2317">And he bigan tho for to rore</l>
          <l xml:id="bodllaudmisc108.7.2318">So it were grim or gore,</l>
          <l xml:id="bodllaudmisc108.7.2319">That men mithe thethen a mile</l>
          <l xml:id="bodllaudmisc108.7.2320">Here him rore, that fule file!</l>
          <l xml:id="bodllaudmisc108.7.2321">The ladde ne let nowith forthi,</l>
          <l xml:id="bodllaudmisc108.7.2322">They he criede, "Merci! Merci!"</l>
          <l xml:id="bodllaudmisc108.7.2323">That ne flow him everil del</l>
          <l xml:id="bodllaudmisc108.7.2324">With knif mad of grunden stel.</l>
          <l xml:id="bodllaudmisc108.7.2325">Thei garte bringe the mere sone,</l>
          <l xml:id="bodllaudmisc108.7.2326">Skabbed and ful ivele o bone,</l>
          <l xml:id="bodllaudmisc108.7.2327">And bunden him rith at hire tayl</l>
          <l xml:id="bodllaudmisc108.7.2328">With a rop of an old seyl</l>
          <l xml:id="bodllaudmisc108.7.2329">And drowen him unto the galwes,</l>
          <l xml:id="bodllaudmisc108.7.2330">Nouth bi the gate but over the falwes,</l>
          <l xml:id="bodllaudmisc108.7.2331">And henge him thore bi the hals -</l>
          <l xml:id="bodllaudmisc108.7.2332">Datheit hwo recke: he was fals!</l>
        </lg>
        <lg>
          <l xml:id="bodllaudmisc108.7.2333">Thanne he was ded, that Sathanas,</l>
          <l xml:id="bodllaudmisc108.7.2334">Sket was seysed al that his was</l>
          <l xml:id="bodllaudmisc108.7.2335">In the kinges hand ilk del -</l>
          <l xml:id="bodllaudmisc108.7.2336">Lond and lith and other catel -</l>
          <l xml:id="bodllaudmisc108.7.2337">And the king ful sone it yaf</l>
          <l xml:id="bodllaudmisc108.7.2338">Ubbe in the hond, wit a fayr staf,</l>
          <l xml:id="bodllaudmisc108.7.2339">And seyde, "Her ich sayse thee</l>
          <l xml:id="bodllaudmisc108.7.2340">In al the lond, in al the fe . . . ."</l>
          <l xml:id="bodllaudmisc108.7.2341">Tho swor Havelok he sholde make,</l>
          <l xml:id="bodllaudmisc108.7.2342">Al for Grim, of monekes blake</l>
          <l xml:id="bodllaudmisc108.7.2343">A priorie to serven in ay</l>
          <l xml:id="bodllaudmisc108.7.2344">Jhesu Crist, til Domesday,</l>
          <l xml:id="bodllaudmisc108.7.2345">For the god he havede him don</l>
          <l xml:id="bodllaudmisc108.7.2346">Hwil he was pouere and ivel o bon.</l>
          <l xml:id="bodllaudmisc108.7.2347">And ther of held he wel his oth,</l>
          <l xml:id="bodllaudmisc108.7.2348">For he it made, God it woth,</l>
          <l xml:id="bodllaudmisc108.7.2349">In the tun ther Grim was graven,</l>
          <l xml:id="bodllaudmisc108.7.2350">That of Grim yet haves the name.</l>
          <l xml:id="bodllaudmisc108.7.2351">Of Grim bidde ich namore spelle.</l>
          <l xml:id="bodllaudmisc108.7.2352">But wan Godrich herde telle,</l>
          <l xml:id="bodllaudmisc108.7.2353">Of Cornwayle that was erl,</l>
          <l xml:id="bodllaudmisc108.7.2354">That fule traytour, that mixed cherl!</l>
          <l xml:id="bodllaudmisc108.7.2355">That Havelok King was of Denemark,</l>
          <l xml:id="bodllaudmisc108.7.2356">And ferde with him, strong and stark</l>
          <l xml:id="bodllaudmisc108.7.2357">Comen Engelond withinne,</l>
          <l xml:id="bodllaudmisc108.7.2358">Engelond al for to winne;</l>
          <l xml:id="bodllaudmisc108.7.2359">And that she that was so fayr,</l>
          <l xml:id="bodllaudmisc108.7.2360">That was of Engelond rith eir,</l>
          <l xml:id="bodllaudmisc108.7.2361">Was comen up at Grimesbi,</l>
          <l xml:id="bodllaudmisc108.7.2362">He was ful sorful and sori,</l>
          <l xml:id="bodllaudmisc108.7.2363">And seyde, "Hwat shal me to rathe?</l>
          <l xml:id="bodllaudmisc108.7.2364">Goddoth, I shal do slon hem bathe!</l>
          <l xml:id="bodllaudmisc108.7.2365">I shal don hengen hem ful heye</l>
          <l xml:id="bodllaudmisc108.7.2366">So mote ich brouke my rith eie,</l>
          <l xml:id="bodllaudmisc108.7.2367">But yif he of mi londe fle.</l>
          <l xml:id="bodllaudmisc108.7.2368">Hwat! Wenden he deserite me?"</l>
          <l xml:id="bodllaudmisc108.7.2369">He dide sone ferd ut bidde,</l>
          <l xml:id="bodllaudmisc108.7.2370">That al that evere mouhte o stede</l>
          <l xml:id="bodllaudmisc108.7.2371">Ride or helm on heved bere,</l>
          <l xml:id="bodllaudmisc108.7.2372">Brini on bac, and sheld and spere,</l>
          <l xml:id="bodllaudmisc108.7.2373">Or ani other wepne bere,</l>
          <l xml:id="bodllaudmisc108.7.2374">Hand-ax, sythe, gisarm, or spere,</l>
          <l xml:id="bodllaudmisc108.7.2375">Or aunlaz and god long knif,</l>
          <l xml:id="bodllaudmisc108.7.2376">That als he lovede leme or lif,</l>
          <l xml:id="bodllaudmisc108.7.2377">That they sholden comen him to,</l>
          <l xml:id="bodllaudmisc108.7.2378">With ful god wepne yboren, so</l>
          <l xml:id="bodllaudmisc108.7.2379">To Lincolne, ther he lay,</l>
          <l xml:id="bodllaudmisc108.7.2380">Of Marz the sevententhe day,</l>
          <l xml:id="bodllaudmisc108.7.2381">So that he couthe hem god thank;</l>
          <l xml:id="bodllaudmisc108.7.2382">And yif that ani were so rank</l>
          <l xml:id="bodllaudmisc108.7.2383">That he thanne ne come anon,</l>
          <l xml:id="bodllaudmisc108.7.2384">He swor bi Crist and by Seint Johan,</l>
          <l xml:id="bodllaudmisc108.7.2385">That he sholde maken him thral,</l>
          <l xml:id="bodllaudmisc108.7.2386">And al his ofspring forth withal.</l>
        </lg>
        <lg>
          <l xml:id="bodllaudmisc108.7.2387">The Englishe that herde that,</l>
          <l xml:id="bodllaudmisc108.7.2388">Was non that evere his bode sat;</l>
          <l xml:id="bodllaudmisc108.7.2389">For he him dredde swithe sore,</l>
          <l xml:id="bodllaudmisc108.7.2390">So runcy spore, and mikle more.</l>
          <l xml:id="bodllaudmisc108.7.2391">At the day he come sone</l>
          <l xml:id="bodllaudmisc108.7.2392">That he hem sette, ful wel o bone,</l>
          <l xml:id="bodllaudmisc108.7.2393">To Lincolne with gode stedes,</l>
          <l xml:id="bodllaudmisc108.7.2394">And al the wepne that knith ledes.</l>
          <l xml:id="bodllaudmisc108.7.2395">Hwan he wore come, sket was the erl yare</l>
          <l xml:id="bodllaudmisc108.7.2396">Ageynes Denshe men to fare,</l>
          <l xml:id="bodllaudmisc108.7.2397">And seyde, "Lythes nw alle samen!</l>
          <l xml:id="bodllaudmisc108.7.2398">Have ich gadred you for no gamen,</l>
          <l xml:id="bodllaudmisc108.7.2399">But ich wile seyen you forthi.</l>
          <l xml:id="bodllaudmisc108.7.2400">Lokes hware here at Grimesbi</l>
          <l xml:id="bodllaudmisc108.7.2401">Hise uten laddes here comen,</l>
          <l xml:id="bodllaudmisc108.7.2402">And haves nu the priorie numen -</l>
          <l xml:id="bodllaudmisc108.7.2403">Al that evere mithen he finde,</l>
          <l xml:id="bodllaudmisc108.7.2404">He brenne kirkes and prestes binde;</l>
          <l xml:id="bodllaudmisc108.7.2405">He strangleth monkes and nunnes bothe -</l>
          <l xml:id="bodllaudmisc108.7.2406">Wat wile ye, frend, her-offe rede?</l>
          <l xml:id="bodllaudmisc108.7.2407">Yif he regne thusgate longe,</l>
          <l xml:id="bodllaudmisc108.7.2408">He moun us alle overgange,</l>
          <l xml:id="bodllaudmisc108.7.2409">He moun us alle quic henge or slo,</l>
          <l xml:id="bodllaudmisc108.7.2410">Or thral maken and do ful wo</l>
          <l xml:id="bodllaudmisc108.7.2411">Or elles reve us ure lives</l>
          <l xml:id="bodllaudmisc108.7.2412">And ure children and ure wives.</l>
          <l xml:id="bodllaudmisc108.7.2413">But dos nw als ich wile you lere,</l>
          <l xml:id="bodllaudmisc108.7.2414">Als ye wile be with me dere.</l>
          <l xml:id="bodllaudmisc108.7.2415">Nimes nu swithe forth and rathe</l>
          <l xml:id="bodllaudmisc108.7.2416">And helpes me and yuself bathe,</l>
          <l xml:id="bodllaudmisc108.7.2417">And slos upo the dogges swithe.</l>
          <l xml:id="bodllaudmisc108.7.2418">For shal I nevere more be blithe,</l>
          <l xml:id="bodllaudmisc108.7.2419">Ne hoseled ben ne of prest shriven</l>
          <l xml:id="bodllaudmisc108.7.2420">Til that he ben of londe driven.</l>
          <l xml:id="bodllaudmisc108.7.2421">Nime we swithe and do hem fle</l>
          <l xml:id="bodllaudmisc108.7.2422">And folwes alle faste me!</l>
          <l xml:id="bodllaudmisc108.7.2423">For ich am he of al the ferd</l>
          <l xml:id="bodllaudmisc108.7.2424">That first shal slo with drawen swerd.</l>
          <l xml:id="bodllaudmisc108.7.2425">Datheyt hwo ne stonde faste</l>
          <l xml:id="bodllaudmisc108.7.2426">Bi me hwil hise armes laste!"</l>
          <l xml:id="bodllaudmisc108.7.2427">"Ye! lef, ye!" quoth the erl Gunter;</l>
          <l xml:id="bodllaudmisc108.7.2428">"Ya!" quoth the Erl of Cestre, Reyner.</l>
          <l xml:id="bodllaudmisc108.7.2429">And so dide alle that ther stode</l>
          <l xml:id="bodllaudmisc108.7.2430">And stirte forth so he were wode.</l>
          <l xml:id="bodllaudmisc108.7.2431">Tho mouthe men se the brinies brihte</l>
          <l xml:id="bodllaudmisc108.7.2432">On backes keste and lace rithe,</l>
          <l xml:id="bodllaudmisc108.7.2433">The helmes heye on heved sette.</l>
          <l xml:id="bodllaudmisc108.7.2434">To armes al so swithe plette</l>
          <l xml:id="bodllaudmisc108.7.2435">That thei wore on a litel stunde</l>
          <l xml:id="bodllaudmisc108.7.2436">Grethet als men mithe telle a pund,</l>
          <l xml:id="bodllaudmisc108.7.2437">And lopen on stedes sone anon;</l>
          <l xml:id="bodllaudmisc108.7.2438">And toward Grimesbi, ful god won,</l>
          <l xml:id="bodllaudmisc108.7.2439">He foren softe bi the sti</l>
          <l xml:id="bodllaudmisc108.7.2440">Til he come ney at Grimesbi.</l>
        </lg>
        <lg>
          <l xml:id="bodllaudmisc108.7.2441">Havelok, that havede spired wel</l>
          <l xml:id="bodllaudmisc108.7.2442">Of here fare, everil del,</l>
          <l xml:id="bodllaudmisc108.7.2443">With all his ferd cam hem ageyn.</l>
          <l xml:id="bodllaudmisc108.7.2444">Forbar he nother knith ne sweyn:</l>
          <l xml:id="bodllaudmisc108.7.2445">The firste knith that he ther mette</l>
          <l xml:id="bodllaudmisc108.7.2446">With the swerd so he him grette,</l>
          <l xml:id="bodllaudmisc108.7.2447">For his heved of he plette -</l>
          <l xml:id="bodllaudmisc108.7.2448">Wolde he nouth for sinne lette.</l>
          <l xml:id="bodllaudmisc108.7.2449">Roberd saw that dint so hende -</l>
          <l xml:id="bodllaudmisc108.7.2450">Wolde he nevere thethen wende,</l>
          <l xml:id="bodllaudmisc108.7.2451">Til that he havede another slawen</l>
          <l xml:id="bodllaudmisc108.7.2452">With the swerd he held ut drawen.</l>
          <l xml:id="bodllaudmisc108.7.2453">Willam Wendut his swerd ut drow,</l>
          <l xml:id="bodllaudmisc108.7.2454">And the thredde so sore he slow</l>
          <l xml:id="bodllaudmisc108.7.2455">That he made upon the feld</l>
          <l xml:id="bodllaudmisc108.7.2456">His lift arm fleye with the swerd.</l>
        </lg>
        <lg>
          <l xml:id="bodllaudmisc108.7.2457">Huwe Raven ne forgat nouth</l>
          <l xml:id="bodllaudmisc108.7.2458">The swerd he havede thider brouth.</l>
          <l xml:id="bodllaudmisc108.7.2459">He kipte it up, and smot ful sore</l>
          <l xml:id="bodllaudmisc108.7.2460">An erl that he saw priken thore</l>
          <l xml:id="bodllaudmisc108.7.2461">Ful noblelike upon a stede,</l>
          <l xml:id="bodllaudmisc108.7.2462">That with him wolde al quic wede.</l>
          <l xml:id="bodllaudmisc108.7.2463">He smot him on the heved so</l>
          <l xml:id="bodllaudmisc108.7.2464">That he the heved clef a two.</l>
          <l xml:id="bodllaudmisc108.7.2465">And that bi the shudre blade</l>
          <l xml:id="bodllaudmisc108.7.2466">The sharpe swerd let wade</l>
          <l xml:id="bodllaudmisc108.7.2467">Thoru the brest unto the herte;</l>
          <l xml:id="bodllaudmisc108.7.2468">The dint bigan ful sore to smerte,</l>
          <l xml:id="bodllaudmisc108.7.2469">That the erl fel dun anon</l>
          <l xml:id="bodllaudmisc108.7.2470">Al so ded so ani ston.</l>
          <l xml:id="bodllaudmisc108.7.2471">Quoth Ubbe, "Nu dwelle ich to longe!"</l>
          <l xml:id="bodllaudmisc108.7.2472">And let his stede sone gonge</l>
          <l xml:id="bodllaudmisc108.7.2473">To Godrich, with a god spere,</l>
          <l xml:id="bodllaudmisc108.7.2474">That he saw another bere;</l>
          <l xml:id="bodllaudmisc108.7.2475">And smot Godrich and Godrich him,</l>
          <l xml:id="bodllaudmisc108.7.2476">Hetelike with herte grim,</l>
          <l xml:id="bodllaudmisc108.7.2477">So that he bothe felle dune</l>
          <l xml:id="bodllaudmisc108.7.2478">To the erthe, first the croune.</l>
          <l xml:id="bodllaudmisc108.7.2479">Thanne he woren fallen dun bothen,</l>
          <l xml:id="bodllaudmisc108.7.2480">Grundlike here swerdes he ut drowen,</l>
          <l xml:id="bodllaudmisc108.7.2481">That weren swithe sharp and gode,</l>
          <l xml:id="bodllaudmisc108.7.2482">And fouhten so thei woren wode</l>
          <l xml:id="bodllaudmisc108.7.2483">That the swot ran fro the crune</l>
          <l xml:id="bodllaudmisc108.7.2484">To the fet right there adune.</l>
          <l xml:id="bodllaudmisc108.7.2485">Ther mouthe men se to knicthes bete</l>
          <l xml:id="bodllaudmisc108.7.2486">Ayther on other dintes grete,</l>
          <l xml:id="bodllaudmisc108.7.2487">So that with the altherleste dint</l>
          <l xml:id="bodllaudmisc108.7.2488">Were al to-shivered a flint.</l>
          <l xml:id="bodllaudmisc108.7.2489">So was bitwenen hem a fiht</l>
          <l xml:id="bodllaudmisc108.7.2490">Fro the morwen ner to the niht,</l>
          <l xml:id="bodllaudmisc108.7.2491">So that thei nouth ne blunne</l>
          <l xml:id="bodllaudmisc108.7.2492">Til that to sette bigan the sunne.</l>
          <l xml:id="bodllaudmisc108.7.2493">Tho yaf Godrich thorw the side</l>
          <l xml:id="bodllaudmisc108.7.2494">Ubbe a wunde ful unride,</l>
          <l xml:id="bodllaudmisc108.7.2495">So that thorw that ilke wounde</l>
          <l xml:id="bodllaudmisc108.7.2496">Havede ben brouth to grunde</l>
          <l xml:id="bodllaudmisc108.7.2497">And his heved al of slawen,</l>
          <l xml:id="bodllaudmisc108.7.2498">Yif God ne were and Huwe Raven,</l>
          <l xml:id="bodllaudmisc108.7.2499">That drow him fro Godrich awey</l>
          <l xml:id="bodllaudmisc108.7.2500">And barw him so that ilke day.</l>
          <l xml:id="bodllaudmisc108.7.2501">But er he were fro Godrich drawen,</l>
          <l xml:id="bodllaudmisc108.7.2502">Ther were a thousind knihtes slawen</l>
          <l xml:id="bodllaudmisc108.7.2503">Bi bothe halve and mo ynowe,</l>
          <l xml:id="bodllaudmisc108.7.2504">Ther the ferdes togidere slowe,</l>
          <l xml:id="bodllaudmisc108.7.2505">Ther was swilk dreping of the folk</l>
          <l xml:id="bodllaudmisc108.7.2506">That on the feld was nevere a polk</l>
          <l xml:id="bodllaudmisc108.7.2507">That it ne stod of blod so ful</l>
          <l xml:id="bodllaudmisc108.7.2508">That the strem ran intil the hul.</l>
          <l xml:id="bodllaudmisc108.7.2509">Tho tarst bigan Godrich to go</l>
          <l xml:id="bodllaudmisc108.7.2510">Upon the Danshe and faste to slo</l>
          <l xml:id="bodllaudmisc108.7.2511">And forthrith, also leun fares</l>
          <l xml:id="bodllaudmisc108.7.2512">That nevere kines best ne spares,</l>
          <l xml:id="bodllaudmisc108.7.2513">Thanne his gon, for he garte alle</l>
          <l xml:id="bodllaudmisc108.7.2514">The Denshe men biforn him falle.</l>
          <l xml:id="bodllaudmisc108.7.2515">He felde browne, he felde blake,</l>
          <l xml:id="bodllaudmisc108.7.2516">That he mouthe overtake.</l>
          <l xml:id="bodllaudmisc108.7.2517">Was nevere non that mouhte thave</l>
          <l xml:id="bodllaudmisc108.7.2518">Hise dintes, noyther knith ne knave,</l>
          <l xml:id="bodllaudmisc108.7.2519">That he felde so dos the gres</l>
          <l xml:id="bodllaudmisc108.7.2520">Biforn the sythe that ful sharp es.</l>
          <l xml:id="bodllaudmisc108.7.2521">Hwan Havelok saw his folk so brittene</l>
          <l xml:id="bodllaudmisc108.7.2522">And his ferd so swithe littene,</l>
          <l xml:id="bodllaudmisc108.7.2523">He cam drivende upon a stede,</l>
          <l xml:id="bodllaudmisc108.7.2524">And bigan til him to grede,</l>
          <l xml:id="bodllaudmisc108.7.2525">And seyde, "Godrich, wat is thee,</l>
          <l xml:id="bodllaudmisc108.7.2526">That thou fare thus with me</l>
          <l xml:id="bodllaudmisc108.7.2527">And mine gode knihtes slos?</l>
          <l xml:id="bodllaudmisc108.7.2528">Sikerlike, thou misgos!</l>
          <l xml:id="bodllaudmisc108.7.2529">Thou wost ful wel, yif thu wilt wite,</l>
          <l xml:id="bodllaudmisc108.7.2530">That Athelwold thee dide site</l>
          <l xml:id="bodllaudmisc108.7.2531">On knes and sweren on messe bok,</l>
          <l xml:id="bodllaudmisc108.7.2532">On caliz and on pateyn ok,</l>
          <l xml:id="bodllaudmisc108.7.2533">That thou hise douhter sholdest yelde,</l>
          <l xml:id="bodllaudmisc108.7.2534">Than she were wimman of elde,</l>
          <l xml:id="bodllaudmisc108.7.2535">Engelond everil del.</l>
          <l xml:id="bodllaudmisc108.7.2536">Godrich the erl, thou wost it wel!</l>
          <l xml:id="bodllaudmisc108.7.2537">Do nu wel withuten fiht</l>
          <l xml:id="bodllaudmisc108.7.2538">Yeld hire the lond, for that is rith.</l>
          <l xml:id="bodllaudmisc108.7.2539">Wile ich forgive thee the lathe,</l>
          <l xml:id="bodllaudmisc108.7.2540">Al mi dede and al mi wrathe,</l>
          <l xml:id="bodllaudmisc108.7.2541">For I se thu art so with</l>
          <l xml:id="bodllaudmisc108.7.2542">And of thi bodi so god knith."</l>
          <l xml:id="bodllaudmisc108.7.2543">"That ne wile ich neveremo,"</l>
          <l xml:id="bodllaudmisc108.7.2544">Quoth erl Godrich, "for ich shal slo</l>
          <l xml:id="bodllaudmisc108.7.2545">Thee, and hire forhenge heye.</l>
          <l xml:id="bodllaudmisc108.7.2546">I shal thrist ut thy rith eye</l>
          <l xml:id="bodllaudmisc108.7.2547">That thou lokes with on me,</l>
          <l xml:id="bodllaudmisc108.7.2548">But thu swithe hethen fle!"</l>
          <l xml:id="bodllaudmisc108.7.2549">He grop the swerd ut sone anon,</l>
          <l xml:id="bodllaudmisc108.7.2550">And hew on Havelok ful god won,</l>
          <l xml:id="bodllaudmisc108.7.2551">So that he clef his sheld on two.</l>
          <l xml:id="bodllaudmisc108.7.2552">Hwan Havelok saw that shame do</l>
          <l xml:id="bodllaudmisc108.7.2553">His bodi ther biforn his ferd,</l>
          <l xml:id="bodllaudmisc108.7.2554">He drow ut sone his gode swerd,</l>
          <l xml:id="bodllaudmisc108.7.2555">And smote him so upon the crune</l>
          <l xml:id="bodllaudmisc108.7.2556">That Godrich fel to the erthe adune.</l>
          <l xml:id="bodllaudmisc108.7.2557">But Godrich stirt up swithe sket - </l>
          <l xml:id="bodllaudmisc108.7.2558">Lay ne nowth longe at hise fet -</l>
          <l xml:id="bodllaudmisc108.7.2559">And smot him on the sholdre so</l>
          <l xml:id="bodllaudmisc108.7.2560">That he dide thare undo</l>
          <l xml:id="bodllaudmisc108.7.2561">Of his brinie ringes mo</l>
          <l xml:id="bodllaudmisc108.7.2562">Than that ich kan tellen fro,</l>
          <l xml:id="bodllaudmisc108.7.2563">And woundede him rith in the flesh,</l>
          <l xml:id="bodllaudmisc108.7.2564">That tendre was and swithe nesh,</l>
          <l xml:id="bodllaudmisc108.7.2565">So that the blod ran til his to.</l>
          <l xml:id="bodllaudmisc108.7.2566">Tho was Havelok swithe wo,</l>
          <l xml:id="bodllaudmisc108.7.2567">That he havede of him drawen</l>
          <l xml:id="bodllaudmisc108.7.2568">Blod and so sore him slawen.</l>
          <l xml:id="bodllaudmisc108.7.2569">Hertelike til him he wente</l>
          <l xml:id="bodllaudmisc108.7.2570">And Godrich ther fulike shente,</l>
          <l xml:id="bodllaudmisc108.7.2571">For his swerd he hof up heye,</l>
          <l xml:id="bodllaudmisc108.7.2572">And the hand he dide of fleye</l>
          <l xml:id="bodllaudmisc108.7.2573">That he smot him with so sore -</l>
          <l xml:id="bodllaudmisc108.7.2574">Hw mithe he don him shame more?</l>
        </lg>
        <lg>
          <l xml:id="bodllaudmisc108.7.2575">Hwan he havede him so shamed,</l>
          <l xml:id="bodllaudmisc108.7.2576">His hand of plat and ivele lamed,</l>
          <l xml:id="bodllaudmisc108.7.2577">He tok him sone bi the necke</l>
          <l xml:id="bodllaudmisc108.7.2578">Als a traitour, datheit who recke!</l>
          <l xml:id="bodllaudmisc108.7.2579">And dide him binde and fetere wel</l>
          <l xml:id="bodllaudmisc108.7.2580">With gode feteres al of stel,</l>
          <l xml:id="bodllaudmisc108.7.2581">And to the quen he sende him,</l>
          <l xml:id="bodllaudmisc108.7.2582">That birde wel to him ben grim,</l>
          <l xml:id="bodllaudmisc108.7.2583">And bad she sholde don him gete</l>
          <l xml:id="bodllaudmisc108.7.2584">And that non ne sholde him bete,</l>
          <l xml:id="bodllaudmisc108.7.2585">Ne shame do, for he was knith,</l>
          <l xml:id="bodllaudmisc108.7.2586">Til knithes haveden demd him rith.</l>
          <l xml:id="bodllaudmisc108.7.2587">Than the Englishe men that sawe,</l>
          <l xml:id="bodllaudmisc108.7.2588">That thei wisten, heye and lawe,</l>
          <l xml:id="bodllaudmisc108.7.2589">That Goldeboru that was so fayr</l>
          <l xml:id="bodllaudmisc108.7.2590">Was of Engelond rith eyr,</l>
          <l xml:id="bodllaudmisc108.7.2591">And that the king hire havede wedded,</l>
          <l xml:id="bodllaudmisc108.7.2592">And haveden been samen bedded,</l>
          <l xml:id="bodllaudmisc108.7.2593">He comen alle to crie "Merci,"</l>
          <l xml:id="bodllaudmisc108.7.2594">Unto the king at one cri,</l>
          <l xml:id="bodllaudmisc108.7.2595">And beden him sone manrede and oth</l>
          <l xml:id="bodllaudmisc108.7.2596">That he ne sholden, for lef ne loth,</l>
          <l xml:id="bodllaudmisc108.7.2597">Neveremore ageyn him go,</l>
          <l xml:id="bodllaudmisc108.7.2598">Ne ride, for wel ne for wo.</l>
        </lg>
        <lg>
          <l xml:id="bodllaudmisc108.7.2599">The king ne wolde nouth forsake</l>
          <l xml:id="bodllaudmisc108.7.2600">That he ne shulde of hem take</l>
          <l xml:id="bodllaudmisc108.7.2601">Manrede that he beden and ok</l>
          <l xml:id="bodllaudmisc108.7.2602">Hold othes sweren on the bok.</l>
          <l xml:id="bodllaudmisc108.7.2603">But or bad he that thider were brouth</l>
          <l xml:id="bodllaudmisc108.7.2604">The quen for hem swilk was his thouth</l>
          <l xml:id="bodllaudmisc108.7.2605">For to se and forto shawe,</l>
          <l xml:id="bodllaudmisc108.7.2606">Yif that he hire wolde knawe -</l>
          <l xml:id="bodllaudmisc108.7.2607">Thoruth hem witen wolde he</l>
          <l xml:id="bodllaudmisc108.7.2608">Yif that she aucte quen to be.</l>
        </lg>
        <lg>
          <l xml:id="bodllaudmisc108.7.2609">Sixe erles weren sone yare</l>
          <l xml:id="bodllaudmisc108.7.2610">After hire for to fare.</l>
          <l xml:id="bodllaudmisc108.7.2611">He nomen onon and comen sone,</l>
          <l xml:id="bodllaudmisc108.7.2612">And brouthen hire, that under mone</l>
          <l xml:id="bodllaudmisc108.7.2613">In al the werd ne havede per</l>
          <l xml:id="bodllaudmisc108.7.2614">Of hendeleik, fer ne ner.</l>
          <l xml:id="bodllaudmisc108.7.2615">Hwan she was come thider, alle</l>
          <l xml:id="bodllaudmisc108.7.2616">The Englishe men bigunne falle</l>
          <l xml:id="bodllaudmisc108.7.2617">O knes, and greten swithe sore,</l>
          <l xml:id="bodllaudmisc108.7.2618">And seyden, "Levedi, Kristes ore</l>
          <l xml:id="bodllaudmisc108.7.2619">And youres! We haven misdo mikel</l>
          <l xml:id="bodllaudmisc108.7.2620">That we ayen you have be fikel,</l>
          <l xml:id="bodllaudmisc108.7.2621">For Englond auhte for to ben</l>
          <l xml:id="bodllaudmisc108.7.2622">Youres and we youre men.</l>
          <l xml:id="bodllaudmisc108.7.2623">Is non of us, yung ne old,</l>
          <l xml:id="bodllaudmisc108.7.2624">That he ne wot that Athelwold</l>
          <l xml:id="bodllaudmisc108.7.2625">Was king of this kunerike</l>
          <l xml:id="bodllaudmisc108.7.2626">And ye his eyr, and that the swike</l>
          <l xml:id="bodllaudmisc108.7.2627">Haves it halden with mikel wronge -</l>
          <l xml:id="bodllaudmisc108.7.2628">God leve him sone to honge!"</l>
        </lg>
        <lg>
          <l xml:id="bodllaudmisc108.7.2629">Quot Havelok, "Hwan that ye it wite,</l>
          <l xml:id="bodllaudmisc108.7.2630">Nu wile ich that ye doune site;</l>
          <l xml:id="bodllaudmisc108.7.2631">And after Godrich haves wrouht,</l>
          <l xml:id="bodllaudmisc108.7.2632">That haves in sorwe himself brouth,</l>
          <l xml:id="bodllaudmisc108.7.2633">Lokes that ye demen him rith,</l>
          <l xml:id="bodllaudmisc108.7.2634">For dom ne spareth clerk ne knith,</l>
          <l xml:id="bodllaudmisc108.7.2635">And sithen shal ich understonde</l>
          <l xml:id="bodllaudmisc108.7.2636">Of you, after lawe of londe,</l>
          <l xml:id="bodllaudmisc108.7.2637">Manrede and holde othes bothe,</l>
          <l xml:id="bodllaudmisc108.7.2638">Yif ye it wilen and ek rothe."</l>
          <l xml:id="bodllaudmisc108.7.2639">Anon ther dune he hem sette,</l>
          <l xml:id="bodllaudmisc108.7.2640">For non the dom ne durste lette</l>
          <l xml:id="bodllaudmisc108.7.2641">And demden him to binden faste</l>
          <l xml:id="bodllaudmisc108.7.2642">Upon an asse swithe unwraste,</l>
          <l xml:id="bodllaudmisc108.7.2643">Andelong, nouht overthwert,</l>
          <l xml:id="bodllaudmisc108.7.2644">His nose went unto the stert</l>
          <l xml:id="bodllaudmisc108.7.2645">And so to Lincolne lede,</l>
          <l xml:id="bodllaudmisc108.7.2646">Shamelike in wicke wede,</l>
          <l xml:id="bodllaudmisc108.7.2647">And, hwan he come unto the borw,</l>
          <l xml:id="bodllaudmisc108.7.2648">Shamelike ben led ther thoru,</l>
          <l xml:id="bodllaudmisc108.7.2649">Bi southe the borw unto a grene,</l>
          <l xml:id="bodllaudmisc108.7.2650">That thare is yet, als I wene,</l>
          <l xml:id="bodllaudmisc108.7.2651">And there be bunden til a stake,</l>
          <l xml:id="bodllaudmisc108.7.2652">Abouten him ful gret fir make,</l>
          <l xml:id="bodllaudmisc108.7.2653">And al to dust be brend rith there.</l>
          <l xml:id="bodllaudmisc108.7.2654">And yet demden he ther more,</l>
          <l xml:id="bodllaudmisc108.7.2655">Other swikes for to warne:</l>
          <l xml:id="bodllaudmisc108.7.2656">That hise children sulde tharne</l>
          <l xml:id="bodllaudmisc108.7.2657">Everemore that eritage</l>
          <l xml:id="bodllaudmisc108.7.2658">That his was, for hise utrage.</l>
        </lg>
        <lg>
          <l xml:id="bodllaudmisc108.7.2659">Hwan the dom was demd and seyd,</l>
          <l xml:id="bodllaudmisc108.7.2660">Sket was the swike on the asse leyd,</l>
          <l xml:id="bodllaudmisc108.7.2661">And led him til that ilke grene</l>
          <l xml:id="bodllaudmisc108.7.2662">And brend til asken al bidene.</l>
          <l xml:id="bodllaudmisc108.7.2663">Tho was Goldeboru ful blithe -</l>
          <l xml:id="bodllaudmisc108.7.2664">She thanked God fele sythe</l>
          <l xml:id="bodllaudmisc108.7.2665">That the fule swike was brend</l>
          <l xml:id="bodllaudmisc108.7.2666">That wende wel hire bodi have shend;</l>
          <l xml:id="bodllaudmisc108.7.2667">And seyde, "Nu is time to take</l>
          <l xml:id="bodllaudmisc108.7.2668">Manrede of brune and of blake,</l>
          <l xml:id="bodllaudmisc108.7.2669">That ich se ride and go,</l>
          <l xml:id="bodllaudmisc108.7.2670">Nu ich am wreke of mi fo."</l>
        </lg>
        <lg>
          <l xml:id="bodllaudmisc108.7.2671">Havelok anon manrede tok</l>
          <l xml:id="bodllaudmisc108.7.2672">Of alle Englishe on the bok</l>
          <l xml:id="bodllaudmisc108.7.2673">And dide hem grete othes swere</l>
          <l xml:id="bodllaudmisc108.7.2674">That he sholden him god feyth bere</l>
          <l xml:id="bodllaudmisc108.7.2675">Ageyn hem alle that woren lives</l>
          <l xml:id="bodllaudmisc108.7.2676">And that sholde ben born of wives.</l>
        </lg>
        <lg>
          <l xml:id="bodllaudmisc108.7.2677">Thanne he haveden sikernesse</l>
          <l xml:id="bodllaudmisc108.7.2678">Taken of more and of lesse,</l>
          <l xml:id="bodllaudmisc108.7.2679">Al at hise wille, so dide he calle</l>
          <l xml:id="bodllaudmisc108.7.2680">The Erl of Cestre and hise men alle,</l>
          <l xml:id="bodllaudmisc108.7.2681">That was yung knith withuten wif,</l>
          <l xml:id="bodllaudmisc108.7.2682">And seyde, "Sire erl, bi mi lif,</l>
          <l xml:id="bodllaudmisc108.7.2683">And thou wile mi conseyl tro,</l>
          <l xml:id="bodllaudmisc108.7.2684">Ful wel shal ich with thee do;</l>
          <l xml:id="bodllaudmisc108.7.2685">For ich shal yeve thee to wive</l>
          <l xml:id="bodllaudmisc108.7.2686">The fairest thing that is o live.</l>
          <l xml:id="bodllaudmisc108.7.2687">That is Gunnild of Grimesby,</l>
          <l xml:id="bodllaudmisc108.7.2688">Grimes douther, bi Seint Davy,</l>
          <l xml:id="bodllaudmisc108.7.2689">That me forth broute and wel fedde,</l>
          <l xml:id="bodllaudmisc108.7.2690">And ut of Denemark with me fledde</l>
          <l xml:id="bodllaudmisc108.7.2691">Me for to burwe fro mi ded.</l>
          <l xml:id="bodllaudmisc108.7.2692">Sikerlike, thoru his red,</l>
          <l xml:id="bodllaudmisc108.7.2693">Have ich lived into this day -</l>
          <l xml:id="bodllaudmisc108.7.2694">Blissed worthe his soule ay!</l>
          <l xml:id="bodllaudmisc108.7.2695">I rede that thu hire take</l>
          <l xml:id="bodllaudmisc108.7.2696">And spuse and curteyse make,</l>
          <l xml:id="bodllaudmisc108.7.2697">For she is fayr and she is fre,</l>
          <l xml:id="bodllaudmisc108.7.2698">And al so hende so she may be.</l>
          <l xml:id="bodllaudmisc108.7.2699">Ther tekene, she is wel with me;</l>
          <l xml:id="bodllaudmisc108.7.2700">That shal ich ful wel shewe thee.</l>
          <l xml:id="bodllaudmisc108.7.2701">For ich wile give thee a give</l>
          <l xml:id="bodllaudmisc108.7.2702">That everemore, hwil ich live,</l>
          <l xml:id="bodllaudmisc108.7.2703">For hire shaltu be with me dere,</l>
          <l xml:id="bodllaudmisc108.7.2704">That wile ich that this folc al here."</l>
          <l xml:id="bodllaudmisc108.7.2705">The erl ne wolde nouth ageyn</l>
          <l xml:id="bodllaudmisc108.7.2706">The king be, for knith ne sweyn</l>
          <l xml:id="bodllaudmisc108.7.2707">Ne of the spusing seyen nay,</l>
          <l xml:id="bodllaudmisc108.7.2708">But spusede that ilke day.</l>
          <l xml:id="bodllaudmisc108.7.2709">That spusinge was in god time maked,</l>
          <l xml:id="bodllaudmisc108.7.2710">For it ne were nevere, clad ne naked,</l>
          <l xml:id="bodllaudmisc108.7.2711">In a thede samened two</l>
          <l xml:id="bodllaudmisc108.7.2712">That cam togidere, livede so</l>
          <l xml:id="bodllaudmisc108.7.2713">So they diden al here live:</l>
          <l xml:id="bodllaudmisc108.7.2714">He geten samen sones five,</l>
          <l xml:id="bodllaudmisc108.7.2715">That were the beste men at nede</l>
          <l xml:id="bodllaudmisc108.7.2716">That mouthe riden on ani stede.</l>
          <l xml:id="bodllaudmisc108.7.2717">Hwan Gunnild was to Cestre brouth,</l>
          <l xml:id="bodllaudmisc108.7.2718">Havelok the gode ne forgat nouth</l>
          <l xml:id="bodllaudmisc108.7.2719">Bertram, that was the erles kok,</l>
          <l xml:id="bodllaudmisc108.7.2720">That he ne dide callen ok,</l>
          <l xml:id="bodllaudmisc108.7.2721">And seyde, "Frend, so God me rede,</l>
          <l xml:id="bodllaudmisc108.7.2722">Nu shaltu have riche mede,</l>
          <l xml:id="bodllaudmisc108.7.2723">For wissing and thi gode dede</l>
          <l xml:id="bodllaudmisc108.7.2724">That tu me dides in ful gret nede.</l>
          <l xml:id="bodllaudmisc108.7.2725">For thanne I yede in mi cuvel</l>
          <l xml:id="bodllaudmisc108.7.2726">And ich ne havede bred ne sowel.</l>
          <l xml:id="bodllaudmisc108.7.2727">Ne I ne havede no catel,</l>
          <l xml:id="bodllaudmisc108.7.2728">Thou feddes and claddes me ful wel.</l>
          <l xml:id="bodllaudmisc108.7.2729">Have nu forthi of Cornwayle</l>
          <l xml:id="bodllaudmisc108.7.2730">The erldom ilk del, withuten fayle,</l>
          <l xml:id="bodllaudmisc108.7.2731">And al the lond that Godrich held,</l>
          <l xml:id="bodllaudmisc108.7.2732">Bothe in towne and ek in feld;</l>
          <l xml:id="bodllaudmisc108.7.2733">And ther-to wile ich that thu spuse,</l>
          <l xml:id="bodllaudmisc108.7.2734">And fayre bring hire until huse,</l>
          <l xml:id="bodllaudmisc108.7.2735">Grimes douther, Levive the hende,</l>
          <l xml:id="bodllaudmisc108.7.2736">For thider shal she with thee wende.</l>
          <l xml:id="bodllaudmisc108.7.2737">Hire semes curteys for to be,</l>
          <l xml:id="bodllaudmisc108.7.2738">For she is fayr so flour on tre;</l>
          <l xml:id="bodllaudmisc108.7.2739">The hew is swilk in hire ler</l>
          <l xml:id="bodllaudmisc108.7.2740">So the rose in roser,</l>
          <l xml:id="bodllaudmisc108.7.2741">Hwan it is fayre sprad ut newe,</l>
          <l xml:id="bodllaudmisc108.7.2742">Ageyn the sunne brith and lewe."</l>
          <l xml:id="bodllaudmisc108.7.2743">And girde him sone with the swerd</l>
          <l xml:id="bodllaudmisc108.7.2744">Of the erldom, biforn his ferd,</l>
          <l xml:id="bodllaudmisc108.7.2745">And with his hond he made him knith,</l>
          <l xml:id="bodllaudmisc108.7.2746">And yaf him armes, for that was rith,</l>
          <l xml:id="bodllaudmisc108.7.2747">And dide him there sone wedde</l>
          <l xml:id="bodllaudmisc108.7.2748">Hire that was ful swete in bedde.</l>
        </lg>
        <lg>
          <l xml:id="bodllaudmisc108.7.2749">After that he spused wore,</l>
          <l xml:id="bodllaudmisc108.7.2750">Wolde the Erl nouth dwelle thore,</l>
          <l xml:id="bodllaudmisc108.7.2751">But sone nam until his lond</l>
          <l xml:id="bodllaudmisc108.7.2752">And seysed it al in his hond</l>
          <l xml:id="bodllaudmisc108.7.2753">And livede ther inne, he and his wif,</l>
          <l xml:id="bodllaudmisc108.7.2754">An hundred winter in god lif,</l>
          <l xml:id="bodllaudmisc108.7.2755">And gaten mani children samen</l>
          <l xml:id="bodllaudmisc108.7.2756">And liveden ay in blisse and gamen.</l>
          <l xml:id="bodllaudmisc108.7.2757">Hwan the maidens were spused bothe,</l>
          <l xml:id="bodllaudmisc108.7.2758">Havelok anon bigan ful rathe</l>
          <l xml:id="bodllaudmisc108.7.2759">His Denshe men to feste wel</l>
          <l xml:id="bodllaudmisc108.7.2760">Wit riche landes and catel,</l>
          <l xml:id="bodllaudmisc108.7.2761">So that he weren alle riche,</l>
          <l xml:id="bodllaudmisc108.7.2762">For he was large and nouth chiche.</l>
        </lg>
        <lg>
          <l xml:id="bodllaudmisc108.7.2763">Ther after sone, with his here,</l>
          <l xml:id="bodllaudmisc108.7.2764">For he to Lundone for to bere</l>
          <l xml:id="bodllaudmisc108.7.2765">Corune, so that it sawe</l>
          <l xml:id="bodllaudmisc108.7.2766">Henglishe ant Denshe, heye and lowe,</l>
          <l xml:id="bodllaudmisc108.7.2767">Hwou he it bar with mikel pride,</l>
          <l xml:id="bodllaudmisc108.7.2768">For his barnage that was unride.</l>
        </lg>
        <lg>
          <l xml:id="bodllaudmisc108.7.2769">The feste of his coruning</l>
          <l xml:id="bodllaudmisc108.7.2770">Lastede with gret joying</l>
          <l xml:id="bodllaudmisc108.7.2771">Fourti dawes and sumdel mo.</l>
          <l xml:id="bodllaudmisc108.7.2772">Tho bigunnen the Denshe to go</l>
          <l xml:id="bodllaudmisc108.7.2773">Unto the king to aske leve;</l>
          <l xml:id="bodllaudmisc108.7.2774">And he ne wolde hem nouth greve,</l>
          <l xml:id="bodllaudmisc108.7.2775">For he saw that he woren yare</l>
          <l xml:id="bodllaudmisc108.7.2776">Into Denemark for to fare;</l>
          <l xml:id="bodllaudmisc108.7.2777">But gaf hem leve sone anon</l>
          <l xml:id="bodllaudmisc108.7.2778">And bitauhte hem Seint Johan,</l>
          <l xml:id="bodllaudmisc108.7.2779">And bad Ubbe, his justise,</l>
          <l xml:id="bodllaudmisc108.7.2780">That he sholde on ilke wise</l>
          <l xml:id="bodllaudmisc108.7.2781">Denemark yeme and gete so</l>
          <l xml:id="bodllaudmisc108.7.2782">That no pleynte come him to.</l>
        </lg>
        <lg>
          <l xml:id="bodllaudmisc108.7.2783">Hwan he wore parted alle samen,</l>
          <l xml:id="bodllaudmisc108.7.2784">Havelok bilefte wit joye and gamen</l>
          <l xml:id="bodllaudmisc108.7.2785">In Engelond and was ther-inne</l>
          <l xml:id="bodllaudmisc108.7.2786">Sixti winter king with winne,</l>
          <l xml:id="bodllaudmisc108.7.2787">And Goldeboru Quen, that I wene</l>
          <l xml:id="bodllaudmisc108.7.2788">So mikel love was hem bitwene</l>
          <l xml:id="bodllaudmisc108.7.2789">That al the werd spak of hem two;</l>
          <l xml:id="bodllaudmisc108.7.2790">He lovede hir and she him so</l>
          <l xml:id="bodllaudmisc108.7.2791">That neyther owe mithe be</l>
          <l xml:id="bodllaudmisc108.7.2792">Fro other, ne no joye se</l>
          <l xml:id="bodllaudmisc108.7.2793">But if he were togidere bothe.</l>
          <l xml:id="bodllaudmisc108.7.2794">Nevere yete no weren he wrothe</l>
          <l xml:id="bodllaudmisc108.7.2795">For here love was ay newe -</l>
          <l xml:id="bodllaudmisc108.7.2796">Nevere yete wordes ne grewe</l>
          <l xml:id="bodllaudmisc108.7.2797">Bitwene hem hwar of ne lathe</l>
          <l xml:id="bodllaudmisc108.7.2798">Mithe rise ne no wrathe.</l>
        </lg>
        <lg>
          <l xml:id="bodllaudmisc108.7.2799">He geten children hem bitwene</l>
          <l xml:id="bodllaudmisc108.7.2800">Sones and doughtres rith fivetene,</l>
          <l xml:id="bodllaudmisc108.7.2801">Hwar-of the sones were kinges alle,</l>
          <l xml:id="bodllaudmisc108.7.2802">So wolde God it sholde bifalle,</l>
          <l xml:id="bodllaudmisc108.7.2803">And the douhtres alle quenes:</l>
          <l xml:id="bodllaudmisc108.7.2804">Him stondes wel that god child strenes!</l>
          <l xml:id="bodllaudmisc108.7.2805">Nu have ye herd the gest al thoru</l>
          <l xml:id="bodllaudmisc108.7.2806">Of Havelok and of Goldeboru -</l>
          <l xml:id="bodllaudmisc108.7.2807">Hw he weren boren and hw fedde,</l>
          <l xml:id="bodllaudmisc108.7.2808">And hwou he woren with wronge ledde</l>
          <l xml:id="bodllaudmisc108.7.2809">In here youthe with trecherie,</l>
          <l xml:id="bodllaudmisc108.7.2810">With tresoun, and with felounye;</l>
          <l xml:id="bodllaudmisc108.7.2811">And hwou the swikes haveden tiht</l>
          <l xml:id="bodllaudmisc108.7.2812">Reven hem that was here rith,</l>
          <l xml:id="bodllaudmisc108.7.2813">And hwou he weren wreken wel,</l>
          <l xml:id="bodllaudmisc108.7.2814">Have ich seyd you everil del.</l>
          <l xml:id="bodllaudmisc108.7.2815">Forthi ich wolde biseken you</l>
          <l xml:id="bodllaudmisc108.7.2816">That haven herd the rim nu,</l>
          <l xml:id="bodllaudmisc108.7.2817">That ilke of you, with gode wille,</l>
          <l xml:id="bodllaudmisc108.7.2818">Saye a Pater Noster stille</l>
          <l xml:id="bodllaudmisc108.7.2819">For him that haveth the rym maked,</l>
          <l xml:id="bodllaudmisc108.7.2820">And ther-fore fele nihtes waked,</l>
          <l xml:id="bodllaudmisc108.7.2821">That Jesu Crist his soule bringe</l>
          <l xml:id="bodllaudmisc108.7.2822">Biforn his Fader at his endinge.</l>
        </lg>
        <p>Amen</p>
      </div1>
    </body>
  </text>
</TEI>
